༄༅།།བོད་ཀྱི་ནང་བསྟན་དཔེ་ཚོགས་ལྟེ་གནས།།
Tibetan Buddhist Resource Center
Text Scan Input Form - Title Page
Work:
W8LS19000
ImageGroup:
18LS19002
LCCN:
n/a
ISBN:
n/a
Title:
ཤར་འཛམ་ཐང་པ་ངག་དབང་བློ་གྲོས་གྲགས་པའི་རྣམ་ཐར།
ཇོ་ནང་དཔེ་ཚོགས། ༩༠
shar 'dzam thang pa ngag dbang blo gros grags pa'i rnam thar/_jo nang dpe
tshogs/_90
to-be-supplied
Author:
to-be-supplied
Descriptor:
n/a
Original Publication:
n/a
Place:
n/a
Publisher:
n/a
Date:
n/a
Volume:
1
Total Volumes:
TBRC Pages:
2
Introductory Pages:
n/a
Text Pages:
n/a
Scanning Information:
Scanned at Tibetan Buddhist Resource Center, 1430 Massachusetts Ave, 5th Floor
Cambridge, MA 02138.



వ
gutta
Mana
amma
TOMER
PRODU
KALA
SE
ཤེས་རབ་གསལ་བྱེད་ཀྱིས་བརྩམས།
ka
omang Publication Series
ఇల9999



།སྙིགས་དུས་ཀྱི་ཐམས་ཅད་མཁྱེན་པ་ཆེན་པོ་ཤར་འཛམ་
ཐང་པ་ངག་དབང་བློ་གྲོས་གྲགས་པའི་རྣམ་པར་
ཐར་པ་དད་པའི་པདྨོ་བཞད་པའི་ལེགས་
བཤད་ཉི་མའི་འོད་ཟེར་
ཞེས་བྱ་བ།
|
sang
དཔལ་ལྡན་རྒྱུལ་བ་ཇོ་ནང་བ་
མི་རིགས་དཔེ་སྐྲུན་ཁང་།
༡



མི་མཇེད་ཞིང་འདིའི་སྟོན་པ་ཟས་གཙང་སྲས།



2@g
E-
།
བྱ
༣
ངས /
h།ས*M/ LA， *མན་
༄༅། །རྒྱལ་བས་ལུང་བསྟན་ཀུན་མཁྱེན་དོལ་པོ་པ། ། མདོ་སྔགས་རྒྱ་མཚོའི་མངའ་བདག་སྒྲོལ་བའི་མགོན། །
སྙིགས་དུས་ཐམས་ཅད་མཁྱེན་པ་བློ་གྲོས་གྲགས། ། ཇོ་ནང་རྗེ་བཙུན་རྣམ་གསུམ་ལ་ཕྱག་འཚལ། །



ཤར་འཛམ་ཐང་བ་ངག་དབང་བློ་གྲོས་གྲགས་པ་ལ་ན་མོ།།



མཁན་ཀུན་དགའ་ཤེས་རབ་གསལ་བྱེད།
དཀར་ཆག
པོད་དང་པོ།
དཀར་ཆག
•(8)
{28)
(28)
(39)
a.uu
••(48)
དང་པོ། སྔོན་གྱི་སྐྱེས་རབས་སྐུ་འཕྲེང་ཡོངས་སུ་གྲགས་པ་འགའ་ཞིག་གི་
མཚན་ཙམ་མདོར་བསྡུས་
ར་བསྡུས་སུ་བཀོད་པ།་
གཉིས་པ། ད་ལྟ་ཐུན་མོང་གདུལ་བྱའི་སྣང་ངོ་ལྟར་གྱི་མཛད་པ་ཅུང་ཟད་རྒྱས་པར་བརྗོད་པ།་
ས་བཅད་དང་བོ་རིགས་རུས་ཕུན་སུམ་ གལ་བར་ལྷུམས་སུ་ཞུགས་ཤིང་བལྟམས་པའི་ཚུལ།་
ས་བཅད་གཉིས་པ་སྐུ་ན་ཆུང་བྱིས་བ་ག་ ན་ནུའི་དུས་ཀྱི་མཛད་བའི་ཚུལ།
ས་བཅད་གཞུམ་བ་རྒྱལ་བའི་བན་བ་པ་ འི་སྒོར་ཞུགས་
ཐར་ཕྱིན་བར་བྱས་ནས བས་རྟོགས་ཀྱི་མྱུ་གུ་འཁྲུངས་ཤིང་
ཡོན་ཏན་གྱི་ལོ་འབྲས་རྒྱུ་བའི་ཚུལ་
༡ རབ་ཏུ་བྱུང་ཞིང་གཙོ་བོར་སྔགས་བླ་མེད་ཀྱི་ཐེག་པ་ལ་ཞུགས་ནས་ལམ་རིམ་གཉིས་ཀྱི་རྣལ་འབྱོར་
ཉམས་བཞེས་མཛད་དེ་ཐུགས་རྒྱུད་ལ་ཉམས་རྟོགས་ཀྱི་ཡོན་ཏན་འཁྲུངས་ཤིང་
རྟོགས་པའི་དབང་ཕྱུག་ཆེན་པོར་གྱུར་ཏེ་རིམ་གྱིས་ས་ལམ་དང་སྤངས་
རྟོགས་མཐར་ཕྱིན་པའི་ཚུལ།་་
༢ སླར་ཡང་གཞུང་ལུགས་རབ་འབྱམས་ལ་གསན་སྦྱངས་མཐར་ཕྱིན་པར་མཛད་དེ་མཁས་པའི་དབང་པོ་
ལུང་རིགས་ཀྱི་གཏེར་མཛོད་སྨྲ་བའི་ཁྱུ་མཆོག་ཏུ་གྱུར་པའི་ཚུལ།་
ས་བཅད་བཞི་བ་རང་དོན་མཐར་ཕྱིན་ནས་བསྟན་འགྲོའི་དོན་རྨད་དུ་བྱུང་བ་མཛད་བའི་ཚུལ།།
༡ ཨ་འཚོང་དགོན་ཏེ་ཕུལ་བའི་ཚོགས་ཁང་དུ་བཞུགས་ནས་ཐོག་མར་སྐལ་ལྡན་གྱི་གདུལ་བྱ་
རྗེས་སུ་བཟུང་བའི་ཚུལ།
•(48)
(78)
-(93)
(94)
1



ཇོ་ནང་དཔེ་ཚོགས།
སྤྱིའི་དེབ་དགུ་བཅུ་པ།
༢ ཆོས་སྡེ་ཆེན་པོ་དཔལ་འཛམ་ཐང་རྨུགས་འཛིན་ཆོས་འཁོར་གླིང་ངམ་བསམ་གྲུབ་ནོར་བུའི་
གླིང་གི་གདན་ས་ཆེན་པོ་གཙང་ཆེན་གཟིམས་ཁང་ཆོས་ཀྱི་ཕོ་བྲང་གི་ཆོས་ཁྲི་
གཉིས་པར་ཞབས་ཟུང་འཁོད་དེ་ཟབ་རྒྱས་ཆོས་ཀྱི་འཁོར་ལོ་རྒྱ་ཆེར་
ལེགས་པར་བསྐོར་ཞིང་འཆད་རྩོད་རྩོམ་གསུམ་གྱིས་རྒྱལ་བསྟན་འཛིན་
སྐྱོང་སྤེལ་གསུམ་བྱས་པའི་ཚུལ།་
•(106)
༣ དུས་འགྱུར་ཆེན་པོའི་སྐབས་དུས་ཀྱི་ཁྲི་མོན་དུ་བཞུགས་ནས་ཉམ་ཐག་མགོན་མེད་ཀྱི་འགྲོ་བ་
མང་པོ་རྣམ་གྲོལ་ཐར་པ་དང་ཐམས་ཅད་མཁྱེན་པའི་ལམ་ལ་བཀོད་པའི་ཚུལ།།
(144)
༤ བཙོན་གྲོལ་ཐོབ་སྟེ་སླར་ཡང་འཛམ་ཐང་ཆོས་ཀྱི་གྲོང་ཁྱེར་དུ་བཞུགས་ནས་ཆེར་སྙིགས་བསྟན་འགྲོའི་
རྒུད་པ་མཐའ་དག་རྨང་ནས་གསོས་པའི་ཚུལ།།
(157)
༥ ལོ་ཚིགས་དང་དུས་ཚོད་གོ་རིམ་སོགས་གསལ་བོར་ངེས་མི་ནུས་པའི་རྨད་དུ་བྱུང་བའི་མཛད་པ་
ཐོར་བུ་རྣམས་ཕྱོགས་གཅིག་ཏུ་བཀོད་པའི་ཚུལ།
(215)
སྐུ་ཚེའི་སྨད་ཨ་མགོན་གྲོང་དུ་བཞུགས་ཏེ་བགདུལ་བྱའི་ལྷག་མ་རྣམས་བསྐུངས་ཤིང་
ཐུབ་བསྟན་ཉམས་པ་སླར་གསོ་རྒྱ་ཆེར་མཛད་པའི་ཚུལ།་
•(270)
ས་བཅད་ལྔ་པ་རེ་ཞིག་ཞིང་འདིའི་གདུལ་བྱ་རྫོགས་ཤིང་སྐུ་ཚེ་འདིའི་མཛད་བ་མཐར་ཕྱིན་ཏེ་
མཛད་བ་ཐ་མ་བརྟན་པའི་ཚུལ།
(301)
ད་ནི་ཞར་བྱུང་བླ་མའི་རྣམ་ཐར་བརྗོད་པའི་ཕན་ཡོན་མདོ་ཙམ་བཀོད་དེ་མཇུག་བསྡུ་བ། (338)
1



༄༅། །སྙིགས་དུས་ཀྱི་ཐམས་ཅད་མཁྱེན་པ་ཆེན་པོ་ཤར་འཛམ་
ཐང་པ་ངག་དབང་བློ་གྲོས་གྲགས་པའི་རྣམ་པར་
ཐར་པ་དད་པའི་པདྨོ་བཞད་པའི་ལེགས་
བཤད་ཉི་མའི་འོད་ཟེར་
ཞེས་བྱ་བ།



མཁན་ཀུན་དགའ་ཤེས་རབ་གསལ་བྱེད།
ཤར་འཛམ་ཐང་པ་ངག་དབང་བློ་གྲོས་གྲགས་པའི་རྣམ་ཐར།
པོད་དང་པོ།
༄༅། །ཨོཾ་སྭ་སྟི། ན་མོ་གུ་རུ་བུདྡྷ་བོ་དྷི་སཏྭེ་བྷུ༔ བླ་མ་དང་སངས་རྒྱས་བྱང་ཆུབ་
སེམས་དཔའ་སློབ་མ་ཉན་རང་གི་ཚོགས་དང་བཅས་པ་ཐམས་ཅད་ལ་ཕྱག་འཚལ་ཞིང་
སྐྱབས་སུ་མཆིའོ། །བདག་གི་རྒྱུད་བྱིན་གྱིས་བརླབ་ཏུ་གསོལ།
གདོད་མ་ཉིད་ནས་སྐུ་བཞི་མངོན་གྱུར་ཅིང་། །
གདུལ་བྱའི་དབང་གིས་ངུར་སྨྲིག་གར་བསྒྱུར་ཏེ། །
སློབ་དཔོན་གཟུགས་ཀྱིས་བསྟན་འགྲོའི་དོན་མཛད་པ། །
མཚན་ལྡན་བླ་མ་མཆོག་ལ་གུས་པས་འདུད། །
རྒྱལ་བ་ཀུན་ཀྱི་ཡེ་ཤེས་བློ་གྲོས་མཆོག །
ངུར་སྨྲིག་གར་གྱི་རྣམ་རོལ་སྤྲུལ་པའི་སྐུ། །
གྲུགས་སྙན་དཀར་པོས་ས་གསུམ་ཀུན་ཏུ་ཁྱབ། །
སྐྱབས་མཆོག་དམ་པ་སྤྱི་བོའི་རྒྱན་དུ་བསྟེན། །
རྒྱལ་ཀུན་མཁྱེན་བརྩེ་ནུས་པའི་ཡེ་ཤེས་ཀྱི། །
རང་གཟུགས་རིགས་གསུམ་མགོན་པོའི་རོལ་གར་མཆོག །
ངག་དབང་བློ་གྲོས་གྲགས་པ་སྐྱེ་དགུའི་མགོན། །
བྱང་ཆུབ་ཐོབ་ཀྱང་རིགས་ཀྱི་བདག་པོར་བསྟེན། །
དོན་གཉིས་མཐར་ཕྱིན་རྫོགས་པའི་སངས་རྒྱས་དང་། །
བདེན་གཉིས་ཟུང་འཇུག་ཆགས་བྲལ་དམ་པའི་ཆོས། །
རིག་གྲོལ་གཉིས་ལྡན་འཕགས་ཚོགས་དགེ་འདུན་ཏེ། །
བསླུ་མེད་མཆོག་གསུམ་སྒོ་གསུམ་གུས་པས་བསྟེན། །
3



ཇོ་ནང་དཔེ་ཚོགས།
སྤྱིའི་དེབ་དགུ་བཅུ་པ།
གྲངས་མེད་སྔོན་ནས་སྤངས་རྟོགས་མཐར་ཕྱིན་ཏེ། །
འོག་མིན་གནས་སུ་རྫོགས་སངས་རྒྱས་ཟིན་ཀྱང་
། །
མི་མཇེད་ཞིང་འདིར་མཛད་པ་བཅུ་གཉིས་ཚུལ། །
སྟོན་མཛད་ཤཱཀྱ་སེང་གེར་མགོས་ཕྱག་འཚལ། །
རྒྱལ་བའི་རྒྱལ་ཚབ་རྗེ་བཙུན་མི་ཕམ་མགོན། །
རྒྱལ་ཀུན་ཡབ་གཅིག་རྒྱལ་སྲས་འཇམ་དཔལ་དབྱངས། །
འཛམ་གླིང་མཛེས་རྒྱན་ཀླུ་སྒྲུབ་ཐོགས་མེད་སོགས། །
ཤིང་རྟ་ཆེན་པོ་རྣམས་ལ་གུས་པས་འདུད། །
ལེགས་ཚོགས་ཕན་བདེ་མ་ལུས་འབྱུང་བའི་གཞི། །
ཐུབ་པའི་བསྟན་པ་ལུང་རྟོགས་དམ་པའི་ཆོས། །
བཤད་དང་སྒྲུབ་པས་འཛིན་སྐྱོང་སྤེལ་མཛད་པའི། །
འཕགས་བོད་བསྟན་འཛིན་ཡོངས་ལ་གུས་ཕྱག་འཚལ། །
རྒྱལ་བའི་མདོ་རྒྱུད་དུ་མར་ལུང་བསྟན་ལྟར། །
གངས་ཅན་ལྗོངས་འདིར་ངེས་དོན་དབུ་མ་ཡི། །
ཤིང་རྟའི་སྲོལ་འབྱེད་ཀུན་མཁྱེན་དོལ་པོ་པ། །
སྲས་དང་བཅས་ལ་གུས་པས་ཕྱག་འཚལ་ལོ། །
འཁོར་ལོ་སྡོམ་པ་བླ་མའི་རྣམ་པར་རོལ། །
མདོ་སྔགས་རྒྱུད་སྡེ་རྒྱ་མཚོའི་ཕ་རོལ་ཕྱིན། །
གངས་ལྗོངས་མཁས་གྲུབ་བྱེ་བའི་གཙུག་རྒྱན་མཆོག །
འཇམ་མགོན་ཏཱ་ར་ནཱ་ཐར་སྤྱི་བོས་འདུད། །



པོད་དང་པོ།
མཁན་ཀུན་དགའ་ཤེས་རབ་གསལ་བྱེད། ཤར་འཛམ་ཐང་པ་ངག་དབང་བློ་གྲོས་གྲགས་པའི་རྣམ་ཐར།
མ་ནོར་ལེགས་པའི་ལམ་བཟང་སྟོན་མཛད་དེ། །
རྣམ་གྲོལ་ཐར་པའི་གནས་སུ་འདྲེན་མཛད་མཆོག །
སངས་རྒྱས་ཀུན་དངོས་བཤེས་གཉེན་དམ་པ་རྣམས། །
མཚུངས་པ་མེད་པའི་བཀའ་དྲིན་ཡང་ཡང་དྲན། །
རྩོད་པའི་དུས་འདིར་ཐམས་ཅད་མཁྱེན་པ་མཆོག །
གང་གི་རྣམ་པར་ཐར་པ་ཐུན་མོང་པ། །
དད་པའི་པདྨོ་རྣམ་པར་བཞད་བྱེད་པའི། །
ལེགས་བཤད་ཉི་མའི་འོད་ཟེར་སྤྲོ་བར་བྱ། །
དེ་ལ་འདིར་གང་བརྗོད་པར་བྱ་བ་ནི། སྙིགས་དུས་ཀྱི་ཐམས་ཅད་མཁྱེན་པ་ཆེན་པོ་
རང་ཅག་ཡོངས་ཀྱི་འདྲེན་མཆོག་བླ་ན་མ་མཆིས་པ་སྙིགས་དུས་ཀྱི་ཉམ་ཐག་མགོན་མེད་
འགྲོ་བའི་མགོན་དུ་བསམ་བཞིན་བྱོན་པ་གདུལ་བྱ་རྣམས་ལམ་ལ་རིམ་གྱིས་འཁྲིད་པའི་
ཆེད་དུ། ཐུན་མོང་གདུལ་བྱའི་ངོར་སྐུ་ཚེ་འདི་ཉིད་ལ་ཐོག་མར་ངེས་འབྱུང་དང་བྱང་ཆུབ་
སེམས་ཀྱིས་ཐུགས་རྒྱུད་བསྐུལ་ཏེ། རྒྱལ་བའི་བསྟན་པའི་ཆོས་སྒོར་ཞུགས་ཤིང་མཚན་
ལྡན་དགེ་བའི་བཤེས་གཉེན་ཚུལ་བཞིན་བསྟེན་ནས་གསན་བསམ་སྒོམ་པ་མཐའ་འཁྱོལ་
བོར་མཛད་ཅིང་ཚེ་ལུས་གཅིག་ལ་ས་བཅུ་ལམ་ལྔ་རིམ་གྱིས་བགྲོད་ནས་ཡེ་སངས་རྒྱས་
ཀྱང་ཡང་སངས་རྒྱས་པའི་ཚུལ་གྱིས་རང་དོན་སྤངས་རྟོགས་མཐར་ཕྱིན་ཅིང་གཞན་དོན་
མཛད་པ་ལྷུན་གྱིས་གྲུབ་པའི་ཚུལ་བསྟན་པ། ཕྱི་སོ་སོར་ཐར་པའི་བསླབ་སྡོམ་གཙང་ཞིང་
དག་པ་ངུར་སྨྲིག་གི་རྒྱལ་མཚན་འཆང་པའི་མཆོག་འདུལ་བ་འཛིན་པ་ཆེན་པོ། ནང་བྱང་
ཆུབ་སེམས་ཀྱིས་ཐུགས་རྒྱུད་ཡོངས་སུ་གཏམས་ཤིང་ཕྱིན་དྲུག་བསྡུ་དངོས་སོགས་རླབས་
ཆེན་སྤྱོད་པ་སྤྱད་པའི་རྒྱལ་སྲས་སེམས་དཔའ་ཆེན་པོ། གསང་བ་ལམ་རིམ་པ་གཉིས་ཀྱི་
5



ཇོ་ནང་དཔེ་ཚོགས།
སྤྱིའི་དེབ་དགུ་བཅུ་པ།
རྟོགས་པ་བདེ་སྟོང་ཡེ་ཤེས་མངོན་དུ་གྱུར་པའི་རིག་པ་འཛིན་པ་ཆེན་པོ་སྟེ་གསུམ་ལྡན་རྡོ་
རྗེ་འཛིན་པ་ཆེན་པོ། བླ་མ་དང་ཡི་དམ་ལྷག་པའི་ལྷ་མང་པོས་ཞལ་བསྟན་ཅིང་རྗེས་སུ་
བཟུང་བ། རང་གཞན་གྲུབ་མཐའ་རྒྱ་མཚོའི་ཕ་རོལ་ཏུ་ཕྱིན་པ། སྡེ་སྣོད་གསུམ་དང་རྒྱུད་སྡེ་
བཞིའི་དགོངས་དོན་མཐའ་དག་མ་ནོར་བར་ཐུགས་སུ་ཆུད་པ། གཞུང་ལུགས་རབ་
འབྱམས་རིག་གནས་དང་བཅས་པ་ལ་རང་བྱན་ཆུད་པ། མཁྱེན་བརྩེ་ནུས་གསུམ། མཁས་
བཙུན་བཟང་གསུམ། འཆད་རྩོད་རྩོམ་གསུམ། བཤད་སྒྲུབ་ལས་གསུམ་སོགས་གསང་བ་
གསུམ་གྱི་ཡོན་ཏན་བསམ་གྱིས་མི་ཁྱབ་པ་དང་ལྡན་པ། ལྷ་དང་བཅས་པའི་ས་གསུམ་གྱི་
འགྲོ་བ་ཐམས་ཅད་ཀྱི་མགོན་སྐྱབས་གཅིག་པུ། ཐུབ་པའི་བསྟན་པ་ལ་ཐུབ་དབང་གཉིས་
པ་སླར་ཡང་བྱོན་པ་ལྟ་བུར་གྱུར་པ། ཁྱད་པར་རྒྱལ་བ་གཉིས་པ་ཀུན་མཁྱེན་ཇོ་ནང་པ་ཆེན་
པོའི་རང་ལུགས་མདོ་དོན་མཐར་ཐུག་ངེས་དོན་གཞན་སྟོང་དབུ་མ་དང་། རྒྱུད་དོན་མཐར་
ཐུག་དུས་ཀྱི་འཁོར་ལོའི་རྡོ་རྗེའི་རྣལ་འབྱོར་ཟུང་དུ་འཇུག་པའི་བསྟན་པའི་གསལ་བྱེད་
ཆེན་པོ། གསང་སྔགས་སྒྲུབ་བརྒྱུད་ཀྱི་རྡོ་རྗེ་སློབ་དཔོན་ཆེན་པོ་དམིགས་པ་མེད་པའི་སྙིང་
རྗེ་ཆེན་པོ་དང་ལྡན་པ་རང་ཅག་རྣམས་ལ་བཀའ་དྲིན་མཚུངས་ཟླ་དང་བྲལ་བ། མཚན་བརྗོད་
པར་དཀའ་བ་དོན་གྱི་སླད་དུ་མཚན་ནས་སྨོས་ཏེ། སྙིགས་དུས་ཀྱི་ཐམས་ཅད་མཁྱེན་པ་
ཆེན་པོ་ཤར་འཛམ་ཐང་པ་༧ངག་དབང་བློ་གྲོས་གྲགས་པ་ཞེས་སྙན་པའི་བ་དན་དཀར་པོ་
སྲིད་པའི་རྩེར་གཡོ་བར་གྱུར་པ་དེ་ཉིད་ཀྱི་རྨད་དུ་བྱུང་བའི་རྣམ་པར་ཐར་པ་མདོ་ཙམ་
བརྗོད་པ་སྟེ། རྗེ་དམ་པ་བདག་ཉིད་ཆེན་པོ་གང་ཉིད་ངེས་པ་དོན་གྱི་དབང་དུ་བྱས་ན།
བསྐལ་པ་ཆེས་དཔག་ཏུ་མེད་པའི་སྔོན་རོལ་ནས་རྒྱལ་བོ་ཀུན་གྱི་སྤྱི་ནོར་གདོད་མའི་གཞི་
དབྱིངས་དོན་དམ་ཆོས་སྐུ་མངོན་དུ་བྱས་ཏེ་སྐུ་བཞིའི་ངོ་བོར་མངོན་པར་རྫོགས་པར་སངས་
རྒྱས་ནས་རབ་འབྱམས་རྒྱལ་བའི་མཁྱེན་བརྩེ་ནུས་པ་མ་ལུས་པ་གཅིག་ཏུ་བསྡུས་པའི་ར
6



པོད་དང་པོ།
མཁན་ཀུན་དགའ་ཤེས་རབ་གསལ་བྱེད། ཤར་འཛམ་ཐང་ལ་ངག་དབང་བློ་གྲོས་གྲགས་པའི་རྣམ་ཐར།
གཟུགས་འཕགས་མཆོག་རིགས་གསུམ་མགོན་པོ་དང་ངོ་བོ་དབྱེར་མེད་དུ་གྱུར་ཟིན་ཀྱང༌།
ཐུགས་བརྩེ་བ་སྙིང་རྗེ་ཆེན་པོའི་གཞན་དབང་དུ་གྱུར་ཏེ། སྡུག་བསྔལ་ཕྲ་རགས་ཀྱིས་
མནར་བའི་སེམས་ཅན་ཐམས་ཅད་སྡུག་བསྔལ་ལས་བསྒྲལ་བའི་ཆེད་དུ། ཇི་སྲིད་འཁོར་
བ་མ་སྟོང་གི་བར་དུ་རྒྱ་མཚོའི་རླབས་ལྟར་སྐད་ཅིག་ཙམ་ཡང་དུས་ལས་མི་ཡོལ་བར་དག་
དང་མ་དག་པའི་ཞིང་རྣམས་སུ་མཆོག་དང་སྐྱེ་བ་བཟོའི་སྤྲུལ་སྐུ་སོགས་སེམས་ཅན་རྣམས་
ཀྱི་ཁམས་དབང་མོས་ པ་དང་མཐུན་པར་གང་ལ་གང་འདུལ་གྱིས་དག་མ་དག་གི་སྣོད་
བཅུད་བརྟན་གཡོ་སྣ་ཚོགས་པའི་རྣམ་པར་ཅིག་ཅར་དང་རིམ་ཅན་གཅིག་དང་དུ་མ་སོགས་
སྤྲུལ་པ་སྣ་ཚོགས་པའི་སྒོ་ནས་སེམས་ཅན་གྱི་དོན་མཛད་པའི་ཚུལ་བསམ་གྱིས་མི་ཁྱབ་པ་
སྟེ། མདོ་ལས། རྒྱལ་པོ་འདུལ་བ་ལ་རྒྱལ་པོ། དགེ་སྦྱོང་འདུལ་བ་ལ་དགེ་སྦྱོང་། བྲམ་ཟེ་
འདུལ་བ་ལ་བྲམ་ཟེ། དྲི་ཟ་འདུལ་བ་ལ་དྲི་ཟའི་གཟུགས་སུ་སྤྲུལ་ལོ། །ཞེས་དང་། མི་གཡོ་
གཏུམ་པོའི་རྒྱུད་ལས། གང་དང་གང་གིས་གཟུགས་ཀྱིས་ནི། །སེམས་ཅན་གདུལ་བར་དེ་
ཉིད་འཇུག །དེང་སང་དེ་ཉིད་ཚུལ་གྱིས་ནི། །འཇིག་རྟེན་དོན་མཛད་ང་གནས་སོ། །འགའ་
ཞིག་སངས་རྒྱས་གྲུབ་ཐོབ་སྤྲུལ། །ལ་ལར་ཆོས་དང་དགེ་འདུན་ཏེ། །ལ་ལར་ཡི་དྭགས་ལ་
ལར་ཕྱུགས། །ལ་ལར་དམྱལ་བའི་གཟུགས་ཅན་ནོ། །ལ་ལར་ལྷ་དང་ལྷ་མ་ཡིན། །ལ་
ལར་མི་ཡི་གཟུགས་ཅན་ནོ། །ལ་ལར་བརྟན་པའི་གཟུགས་ཅན་ནོ། །སྣ་ཚོགས་གཟུགས་
ཅན་ཐེ་ཚོམ་མེད། །ང་ནི་སྐྱེས་པ་བུད་མེད་དང༌། །མ་ནིང་གཟུགས་སུ་ལ་ལར་རོ། །ལ་
ལར་ཆགས་ཅན་ལ་ལར་སྡང་། །ལ་ལར་རྨོངས་ཤིང་ལ་ལར་གཙང་། །ལ་ལར་མི་གཙང་
གཟུགས་སུ་ང་། །སེམས་ཅན་གཟུགས་ཀྱི་བདག་གནས་སོ། །ཞེས་དང་། གསེར་འོད་དམ་
པའི་མདོ་སྡེ་ལས། སངས་རྒྱས་བཅོམ་ལྡན་བསམ་མི་ཁྱབ། །དེ་བཞིན་གཤེགས་པ་རྟག་
པའི་སྐུ། །སེམས་ཅན་རྣམས་ལ་ཕན་པའི་ཕྱིར། །བཀོད་པ་རྣམ་པ་སྣ་ཚོགས་སྟོན། །ཞེས་
，



ཇོ་ནང་དཔེ་ཚོགས།
སྤྱིའི་དེབ་དགུ་བཅུ་པ།
དང་། རྒྱུད་བླ་མ་ལས། ཇི་ལྟར་བེཌཱུར་ས་གཞི་གཙང་མ་ལ། །ལྷ་དབང་ལུས་ཀྱི་གཟུགས་
བརྙན་འཆར་བ་ལྟར། །དེ་བཞིན་འགྲོ་སེམས་ས་གཞི་གཙང་མ་ལ། །ཐུབ་པའི་དབང་པོའི་
སྐུ་ཡི་གཟུགས་བརྙན་འཆར། །ཞེས་དང༌། རྒྱན་ལས། དེ་ནི་ཚོགས་མཆོག་ནང་དུ་ཏིང་ངེ་
འཛིན། །དཔག་མེད་རྣམ་པར་རོལ་པ་ཀུན་སྟོན་ཅིང་། །བཟོ་དང་སྐྱེ་བར་མཆོག་གི་སྤྲུལ་
པ་ཡིས། །སེམས་ཅན་རྣམས་ཀྱི་དོན་དུ་དུས་ཀུན་གནས། །ཞེས་སོགས་གསུངས་པ་ལྟར། །
མཚུངས་མེད་མགོན་པོ་གང་གི་གསང་བ་གསུམ་གྱི་རྣམ་པར་ཐར་པ་ནི། དཔལ་མགོན་
འཕགས་པ་ཀླུ་སྒྲུབ་ཀྱིས། ཐམས་ཅད་མཁྱེན་པའི་ཡོན་ཏན་ནི། །ཐམས་ཅད་མཁྱེན་པ་
ཉིད་ཀྱིས་མཁྱེན། །ས་གཞི་ཡི་ནི་ལྕི་བའི་ཚད། །མཐའ་ཡས་ཉིད་ཀྱིས་ཤེས་པ་ཡིན། །ཞེས་
གསུངས་པ་ལྟར། །དེ་བཞིན་གཤེགས་པ་སངས་རྒྱས་ཁོ་ནའི་སྤྱོད་ཡུལ་ཡིན་པ་ལས། ས་
བཅུའི་བྱང་ཆུབ་སེམས་དཔའ་རྣམས་ཀྱིས་ཀྱང་ཇི་བཞིན་རྟོགས་མི་ནུས་ལ། མ་ཟད་སྐུ་ཚེ་
འདི་ཉིད་ཀྱི་ཐུན་མོང་ཕྱིའི་རྣམ་པར་ཐར་པ་ཙམ་ཡང་ས་ཐོབ་སེམས་དཔའ་རྣམས་ཀྱིས་ཇི་
བཞིན་བརྗོད་པའི་ཡུལ་དུ་མ་གྱུར་ན། སོ་སྐྱེས་ཐ་མལ་པ་བླུན་པོ་འཆིང་བ་
ང་བ་ཀུན་ལྡན་བདག་
ལྟ་བུ་ཞིག་གིས་ཆ་ཤས་ཕྲ་མོ་ཙམ་ཡང་བརྗོད་ག་ལ་ནུས་ཏེ་མི་ནུས་མོད། འོན་ཀྱང་འདིར་
རྗེ་མཚུངས་མེད་བླ་མ་མཆོག་གི་སྐུ་ཚེ་འདི་ཉིད་ཀྱི་ཐུན་མོང་གདུལ་བྱའི་ཚུར་མཐོང་བློའི་
སྣང་ངོ་ལྟར་གྱི་རྣམ་པར་ཐར་པ་ཟབ་ཅིང་རྒྱ་ཆེ་བ་རྒྱ་མཚོ་ལྟ་བུ་ལས་སྐྱའི་ཉག་མ་གཅིག་གི་
རྩེ་མོས་བླངས་པའི་ཆུ་ཐིགས་ཙམ་ཞིག་བརྗོད་པ་ལ། སྔོན་གྱི་སྐྱེས་རབས་སྐུ་ཕྲེང་ཡོངས་
སུ་གྲགས་པ་འགའ་ཞིག་གི་མཚན་ཙམ་མདོར་བསྡུས་སུ་བཀོད་པ་དང༌། ད་ལྟ་ཐུན་མོང་
གདུལ་བྱའི་སྣང་ངོ་ལྟར་གྱི་མཛད་པ་ཅུང་ཟད་རྒྱས་པར་བརྗོད་པ་གཉིས།
དང་པོ་ནི། མདོ་རྒྱུད་བསྟན་བཅོས་མང་པོ་དང་མངོན་མཁྱེན་ཐོགས་མེད་མངའ་བའི་
སྐྱེས་ཆེན་དུ་མའི་ལུང་གིས་གསལ་བོར་ཟིན་ཅིང་རྗེ་དམ་པ་ཉིད་ཀྱིས་ཞལ་བཞེས་མཛད་
༔



མཁན་ཀུན་དགའ་ཤེས་རབ་གསལ་བྱེད།
པོད་དང་པོ།
ཤར་འཛམ་ཐང་པ་ངག་དབང་བློ་གྲོས་གྲགས་པའི་རྣམ་ཐར།
པའི་ཡོངས་སུ་གྲགས་པའི་སྐྱེ་ཕྲེང་ཉུང་བསྡུས་ཀྱི་མཚན་ཙམ་བརྗོད་ན། རྗེ་དམ་པ་འདི་
ཉིད་ཀྱི་སྤྲུལ་གཞི་ནི། རྒྱལ་བ་མ་ལུས་པའི་མཁྱེན་བརྩེ་ནུས་གསུམ་གྱི་རང་གཟུགས་ས་
བཅུའི་རྒྱལ་སྲས་སེམས་དཔའི་ཚུལ་བཟུང་འཕགས་མཆོག་རིགས་གསུམ་མགོན་པོ་ངོ་བོ་
དབྱེར་མེད་ཅིང་རྣམ་པ་ཐ་དད་དུ་སྣང་བ་དེ་ཉིད་ཡིན་ཏེ།
དེ་ཡང་། ༼༡༽ རྗེ་དམ་པ་འདི་ཉིད་རྒྱལ་བ་ཐམས་ཅད་ཀྱི་ཐུགས་མཁྱེན་པའི་ཡེ
པེ་ཤེས་
ཀྱི་རང་གཟུགས་ས་བཅུའི་སེམས་དཔའི་ཚུལ་འཛིན་རྗེ་བཙུན་འཇམ་པའི་དབྱངས་ཀྱི་རྣམ་
པར་རོལ་པ་ཡིན་ཏེ། རྗེ་འདི་ཉིད་ཀྱི་དེ་མ་ཐག་པའི་སྐྱེ་སྲིད་སྔ་མ་ནི་འཇུ་མི་ཕམ་འཇམ་
དཔལ་རྣམ་རྒྱལ་རྒྱ་མཚོ་ཡིན་ལ། དེ་ནི་འཇམ་པའི་དབྱངས་ཀྱི་རྣམ་འཕྲུལ་ཡིན་པ་རྩོད་
མེད་ཡོངས་གྲགས་ཡིན་ཞིང་ཁྱད་པར་རིན་པོ་ཆེ་མི་ཕམ་འཇམ་དཔལ་རྣམ་རྒྱལ་རྒྱ་མཚོ་ཞི་
བར་གཤེགས་ཁར་ཉེ་གནས་བླ་མ་འོད་གསལ་ལ། དེང་སང་སྤྱིར་བདེན་པར་བཤད་ན་
ཉན་མཁན་ནི་མེད། བརྫུན་པར་བཤད་ན་ཐམས་ཅད་ཀྱིས་བདེན་པར་འཛིན་པས་དེ་སྔོན་
ནི་སུ་ལའང་མ་སྨྲས་ཀྱང་། ད་ཁྱོད་ལ་མ་སྦས་པར་བཤད་ན། ཕྲན་སོ་སྐྱེས་ཐ་མལ་པ་ཞིག་
ནི་མིན། བྱང་ཆུབ་སེམས་དཔའ་སྨོན་ལམ་གྱི་དབང་གིས་སྐྱེ་བ་བླངས་བའི་འཇམ་དཔལ་
གྱི་སྤྲུལ་བ་ཞིག་ནི་ངེས་པར་ཡིན་ཞེས་གསུངས། རྗེ་དམ་པ་མ་ཏི་རིན་པོ་ཆེ་འདི་ཉིད་རྗེ་
བཙུན་ཏཱ་ར་ནཱ་ཐའི་རྣམ་འཕྲུལ་ཡིན་པ་ཡང་ལུང་གིས་ཟིན་ཅིང་ཉིད་ཀྱིས་ཞལ་བཞེས་ཀྱང་
མཛད་ལ། རྗེ་བཙུན་ཏཱ་ར་ནཱ་ཐ་ཡང་རྗེ་བཙུན་འཇམ་དཔལ་དབྱངས་ཀྱི་རྣམ་རོལ་ཡིན་པ་
རྗེ་བླ་མ་དམ་པ་འདི་ཉིད་ཀྱིས་མཛད་པའི་རྗེ་ཏཱ་ར་ནཱ་ཐའི་སྐུ་འདས་པའི་ཚུལ་གྱི་རྣམ་ཐར་
ལས། ཐུགས་མངོན་ཤེས་དང་ལྡན་པ་བླ་མ་དབུས་སྨྱོན་པ་ཆོས་གྲགས་པའམ་ཀུན་བཟང་
གྲུབ་པའི་དབང་པོས་རྗེ་ཉིད་འཇམ་པའི་དབྱངས་སུ་ལུང་བསྟན་པ་ལྟར་ཁོང་གིས་ཀྱང་།
འཇམ་དབྱངས་གཞོན་ནུ་མཁས་ཀུན་དགའ་བར་བྱེད་པ་དང༌། །ཞེས་སོགས་ཀྱིས་ཞལ་



ཇོ་ནང་དཔེ་ཚོགས།
སྤྱིའི་དེབ་དགུ་བཅུ་པ།
བཞེས་མཛད་པ་བཞིན་ཏེ། འཇམ་དཔལ་གཞོན་ནུ་ཀུན་དགའ་སྙིང་པོ་གང་ཉིད་ཅེས་
སོགས་གསུངས་པ་དང་། གཞན་ཡང་དམ་པ་འདི་ཉིད་ཀྱིས་ཁོང་གི་ཐུགས་སློབ་ཨ་བཟང་
བླ་མ་བརྩོན་འགྲུས་ལ། འདི་ལྟར་གསུངས། རྗེ་ཀུན་དགའ་གྲོལ་མཆོག་གིས། འཇམ་
མགོན་བླ་མ་གྲུབ་པའི་དཔའ་བོའི་མཚན་འཆང་བ། །དཔལ་ལྡན་ཀུན་ཏུ་དགའ་བ་རང་
གྲོལ་མཆོག་གི་རྗེ། །བློ་གསལ་རྒྱ་མཚོའི་སྡེ་ཞེས་འགྲོ་བ་འདྲེན་པའི་གཙོ། །ཞེས་དང་།
རྗེ་བཙུན་ཏཱ་ར་ནཱ་ཐས། འཇམ་དབྱངས་གཞོན་ནུ་མཁས་ཀུན་དགའ་བར་བྱེད་པ་གང༌། །
སྙིང་པོའི་དོན་སྟོན་བཀྲ་ཤིས་ཆོས་སྒོ་འབྱེད་པའི་ཕུལ། །ཐར་པའི་རྒྱལ་མཚན་དཔལ་ཡོན་
བཟང་པོ་སྩོལ་མཁས་པ། །ཞེས་གསུངས་པ་དང་། འཇུ་མི་ཕམ་གྱིས། འཇམ་དཔལ་དགྱེས་
པའི་རྡོ་རྗེ་ཞེས་སོགས་གསུངས་པ་རྣམས་དོན་གོནད་གཅིག་པར་འདུག་ཅེས་སོགས་ཞིབ་
རྒྱས་སུ་གསུངས་ན་ཡང་ཐ་ཆད་རང་གི་བརྗེད་པར་གྱུར་ཀྱང་དོན་ལ་རྗེ་ཀུན་དགའ་གྲོལ་
མཆོག་དང་རྗེ་བཙུན་ཀུན་དགའ་སྙིང་པོ། མི་ཕམ་འཇམ་དབྱངས་རྣམ་རྒྱལ་རྒྱ་མཚོ་རྣམས་
ཐུགས་རྒྱུད་གཅིག་ཅིང་། དེ་དག་འཇམ་པའི་དབྱངས་ཀྱི་རྣམ་འཕྲུལ་ཡིན་པར་གསུངས་
ཤིང་གསུང་ཟུར་ལ་རྗེ་བླ་མ་ཁོང་ཡང་དེ་དག་གི་རྣམ་འཕྲུལ་ཡིན་པར་གསལ་ཞེས། བླ་མ་
བརྩོན་འགྲུས་ཀྱིས་བྲིས་པའི་རྣམ་ཐར་གྱི་ས་བོན་དུ་འཁོད་འདུག གཞན་ཡང་ལང་གྲོ་དཀོན་
མཆོག་འབྱུང་གནས་ཀྱི་ཡང་སྲིད་སྤྲུལ་པའི་གཏེར་སྟོན་ཆེན་པོ་ཆོས་རྒྱལ་རཏྣ་གླིང་པའི་
གཏེར་ལུང་༼རཏྟའི་སྤྱི་ལུང་ཆེན་པོ་༽ལས། འཇམ་དཔལ་སྤྲུལ་པ་གསང་སྔགས་བསྟན་
འཛིན་པ། །བློ་གྲོས་སྟོབས་ལྡན་གྲགས་པའི་མིང་ཅན་འབྱུང་། །ཞེས་དང་། ཁམས་གཙང་
གཏེར་ཆེན་པདྨ་བཛྲ་གྱི་གཏེར་ལུང་ལས། མགོན་མཉྫཤིའི་ཡང་སྲིད་མཆོག །སྐྱབས་ཀིརྟིའི་
མཚན་འཆང་གཙུག་བསྟེན་ནས། །ཆོས་ཟབ་གསང་རྫོགས་རིམ་ཉམས་བླང་ན། །ཡུན་མི་
རིང་དྷཱ་ཏིའི་མདུད་རྒྱ་ཞིག །སེམས་འོད་གསལ་གཉུག་མའི་བཙན་ས་ཟིན། །ཞེས་སོགས་
10



མཁན་ཀུན་དགའ་ཤེས་རབ་གསལ་བྱེད།
ཤར་འཛམ་ཐང་པ་ངག་དབང་བློ་གྲོས་གྲགས་པའི་རྣམ་ཐར།
པོད་དང་པོ།
ཐོགས་པ་མེད་པའི་མངོན་མཁྱེན་དང་ལྡན་པའི་སྐྱེས་ཆེན་དུ་མའི་ལུང་གིས་ཟིན་ཅིང་ཁོང་
ཉིད་ཀྱིས་ཀྱང་ཞལ་བཞེས་གནང་བ་དེ་ལྟ་བས་ན་རྗེ་དམ་པ་འདི་ཉིད་རྒྱལ་བ་ཐམས་ཅད་
ཀྱི་མཁྱེན་པའི་ཡེ་ཤེས་ཀྱི་རང་གཟུགས་ས་བཅུའི་སེམས་དཔའི་ཚུལ་འཛིན་རྒྱལ་སྲས་
དཔའ་བོ་འཇམ་དཔལ་གཞོན་ནུའི་རྣམ་རོལ་ཡིན་པར་གྲུབ་པོ། །
༼༢༽ ཡང་རྗེ་འདི་ཉིད་རྒྱལ་བ་ཀུན་གྱི་ཐུགས་དམིགས་མེད་སྙིང་རྗེ་ཆེན་པོ་གཟུགས་
སྐུའི་རྣམ་པར་བཞེངས་པ་པད་དཀར་འཆང་བ་འཕགས་མཆོག་སྤྱན་རས་གཟིགས་ཀྱི་རྣམ་
པར་རོལ་པ་ཡིན་ཏེ། དམ་པ་འདི་ཉིད་རྒྱལ་བའི་མདུན་ན་རྒྱལ་སྲས་ལི་ཙ་བཱི་དང༌། ཤམ་
བྷ་ལ་རུ་སྤྱན་རས་
རས་གཟིགས་རིགས་ལྡན་པདྨ་དཀར་པོ་དང༌། གངས་ལྗོངས་འདིར་ཇོ་ནང་ཀུན་
མཁྱེན་ཆེན་པོ་རྣམས་ཀྱི་སྤྲུལ་པ་ཡིན་པར་ལུང་གིས་ཟིན་ཅིང་ཉིད་ཀྱིས་ཀྱང་ཞལ་གྱིས་བཞེས་
པ་གང་ཞིག དེ་དག་ནི་འཕགས་མཆོག་སྤྱན་རས་གཟིགས་དབང་ཕྱུག་གི་རོལ་གར་ཡིན་
པ་མདོ་རྒྱུད་དུ་མ་ནས་ཡང་ཡང་གསལ་བར་བསྟན་པ་ཡོངས་གྲགས་ཡིན་པའི་ཕྱིར་རོ། །
༼༣༽ གཞན་ཡང་རྗེ་དམ་པ་འདི་ཉིད་རྒྱལ་བ་ཐམས་ཅད་ཀྱི་མཐུ་སྟོབས་གཅིག་ཏུ་
འདུས་པའི་ཡེ་ཤེས་གཟུགས་སྐུའི་རྣམ་པར་བཞེངས་པ་རྒྱལ་ཀུན་གསང་བའི་མཛོད་འཛིན་
ཕྱག་ན་རྡོ་རྗེའི་རོལ་གར་ཡང་ཡིན་ཏེ། ༼མྱང་འདས་ཀྱི་༽མདོ་ལས། ཀུན་དགའ་བོ་ཁྱོད་
རི་ཁ་བ་ཅན་གྱི་བྱང་གི་ཕྱོགས་སུ་དགེ་སློང་བློ་གྲོས་ཆེན་པོའི་མཚན་ཅན་དཔལ་དང་གྲགས་
པ་འཛིན་པར་གྱུར་ནས་མདོ་སྡེ་འདི་འཛིན་ཅིང་སྤེལ་བར་འགྱུར་རོ། །ཞེས་དམ་པ་འདི་
ཉིད་འཕགས་པ་ཀུན་དགའ་བོ་ཡིན་པར་གསལ་བར་ལུང་གིས་བསྟན་པ་ཡིན་ལ། ཀུན་
དགའ་བོ་ནི་གསང་བདག་ཕྱག་ན་རྡོ་རྗེ་དང་ཐུགས་རྒྱུད་གཅིག་ཅིང་ཕྱག་ན་རྡོ་རྗེའི་སྤྲུལ་པ་
ཡིན་པར་མདོ་རྒྱུད་དུ་མ་ནས་ཡང་ཡང་གསལ་བར་གསུངས་སོ། །དེས་ན་རྗེ་དམ་པ་འདི་
ཉིད་རྒྱལ་བ་ཐམས་ཅད་ཀྱི་མཁྱེན་བརྩེ་ནུས་གསུམ་གྱི་ངོ་བོ་རྒྱལ་སྲས་འཕགས་མཆོག་
I



ཇོ་ནང་དཔེ་ཚོགས།
སྤྱིའི་དེབ་དགུ་བཅུ་པ།
རིགས་གསུམ་མགོན་པོ་གཅིག་ཏུ་འདུས་པའམ་ཟུང་དུ་འཇུག་པའི་རྣམ་རོལ་ཡིན་པར་
གྲུབ་སྟེ། འཕགས་པ་རིགས་གསུམ་མགོན་པོ་ལས་གཅིག་གི་རྣམ་འཕྲུལ་ཡིན་ན་གཞན་
གཉིས་ཀྱི་རྣམ་འཕྲུལ་ཡིན་པ་མི་འགོལ་བ་མ་ཟད། གཅིག་ཡིན་ན་གཞན་གཉིས་ཀྱང་ཡིན་
པས་ཁྱབ་པའམ་ངེས་པར་ཡིན་དགོས་ཏེ། ཇི་སྐད་དུ། ཆུ་རྣམས་རྒྱ་མཚོའི་ནང་དུ་འདྲེས་པ་
ན། །ཆུ་ཡང་གཅིག་ཅིང་བྱ་བ་གཅིག་པ་ལྟར། །སངས་རྒྱས་རྣམས་ཀྱང་དོན་དམ་ཆོས་ཀྱི་
སྐུར། །འདྲེས་ནས་ཕྲིན་ལས་མཐུན་པར་གཞན་དོན་མཛད། །ཅེས་སོགས་སྤྱིར་སངས་
རྒྱས་ཐམས་ཅད་ཀྱི་ཐུགས་ཡེ་ཤེས་ཆོས་སྐུ་གཅིག་ཡིན་པ་དང༌། ཁྱད་པར་རྒྱལ་བ་ཀུན་གྱི་
སྤྱི་མེས་རྒྱལ་སྲས་ས་བཅུའི་སེམས་དཔའི་ཚུལ་འཛིན་འཕགས་མཆོག་རིགས་གསུམ་མགོན་
པོ་ནི་ངོ་བོ་གཅིག་ཡིན་པ་དང་ཐུགས་རྒྱུད་གཅིག་ཡིན་པར་མདོ་རྒྱུད་བསྟན་བཅོས་དུ་མ་
ནས་ཡང་དང་ཡང་དུ་གསལ་བར་གསུངས་པའི་ཕྱིར་རོ།
དེ་ལྟར་རྒྱལ་བ་ཐམས་ཅད་ཀྱི་མཁྱེན་བརྩེ་ནུས་པའི་རང་གཟུགས་འཕགས་མཆོག་
རིགས་གསུམ་མགོན་པོའི་རྣམ་པར་འཕྲུལ་བ་ནི། གོང་དུ་སྨོས་པ་དང་། མངོན་རྟོགས་རྒྱན་
ལས། གང་གིས་སྲིད་པ་ཇི་སྲིད་པར། །འགྲོ་ལ་ཕན་པ་སྣ་ཚོགས་དག །མཉམ་དུ་མཛད་
པའི་སྐུ་དེ་ནི། །ཐུབ་པའི་སྤྲུལ་སྐུ་རྒྱུན་མི་འཆད། །ཅེས་གསུངས་པ་ལྟར་དུས་སྲིད་པ་ཇི་
སྲིད་བར་དུ་མཁའ་མཐར་ཁྱབ་པའི་སེམས་ཅན་གྱི་ཁམས་དབང་མོས་པ་དང་མཐུན་པར་
གང་ལ་གང་འདུལ་གྱི་སྤྲུལ་པ་སྣ་ཚོགས་པ་ཅིག་ཅར་དང་རིམ་ཅན་སྣ་ཚོགས་པའི་སྒོ་ནས་
ཆེས་གྲངས་མེད་དཔག་ཏུ་མེད་པ་བསམ་གྱིས་མི་ཁྱབ་པར་
བ་པར་སྤྲུལ་པ་ལས། འཇིག་རྟེན་གྱི་
ཁམས་འདི་དང་བསྐལ་བཟང་འདིའི་རྣམ་འདྲེན་བཞི་པ་མཉམ་མེད་བུ་རམ་ཤིང་བའི་
བསྟན་པ་འདིའི་དུས་སུ། མཚུངས་མེད་སྐྱབས་མཆོག་རྗེ་མ་ཏི་རིན་པོ་ཆེའི་སྔོན་གྱི་སྐྱེ་ཕྲེང་
དུ་ཚད་མར་
མར་གྱུར་པའི་གསུང་རབ་དང་ཚད་མར་གྱུར་པའི་སྐྱེས་ཆེན་དམ་པ་དུ་མས་བསླུ་
།
12



མཁན་ཀུན་དགའ་ཤེས་རབ་
བ་གསལ་བྱེད།
པོད་དང་པོ།
ཤར་འཛམ་ཐང་པ་ངག་དབང་བློ་གྲོས་གྲགས་པའི་རྣམ་ཐར།
མེད་ལུང་གིས་བསྟན་ཅིང་རྗེ་བླ་མ་ཉིད་ཀྱིས་ཞལ་བཞེས་གནང་ཞིང་ཡོངས་སུ་གྲགས་པའི་
སྔོན་གྱི་སྐྱེ་ཕྲེང་འགའ་ཞིག་གི་མཚན་ཙམ་འདིར་འགོད་པ་ལ།
༼༤༽ ངེས་དོན་བསྟན་པའི་གསལ་བྱེད་མཚུངས་མེད་རྗེ་བཙུན་བླ་མ་དམ་པ་གང་ཉིད་
བདག་ཅག་གི་སྟོན་པ་ཐུབ་པའི་དབང་པོའི་དྲུང་དུ། འཕགས་མཆོག་སྤྱན་རས་གཟིགས་ཀྱི་
རྣམ་རོལ་སྔོན་དེ་བཞིན་གཤེགས་པ་ཀླུ་རིག་པའི་སྒྲོན་མའི་སྤྱན་སྔར་མ་འོངས་པར་ཤཱཀྱ་
ཐུབ་པའི་བསྟན་པ་ལ་རབ་ཏུ་བྱུང་བར་སྨོན་ལམ་བཏབ་སྟེ། མང་པོས་བཀུར་བའི་རྒྱལ་
རྒྱུད་
ད་ལི་ཙ་བཱིའི་རིགས་སུ་འཁྲུངས་པ། བདག་ཅག་གི་སྟོན་པ་ཤཱཀྱ་སེང་གེའི་བསྟན་པ་ལ་
རབ་ཏུ་བྱུང་ཞིང་། སྟོན་པས་མདོ་རྒྱུད་དུ་མ་ནས་མ་འོངས་པའི་སྐྱེ་བའི་ཕྲེང་བ་མང་པོར་དེ་
བཞིན་གཤེགས་པའི་སྙིང་པོ་སེམས་ཅན་ཐམས་ཅད་ལ་ཡོད་པར་སྟོན་པའི་ངེས་དོན་གྱི་
མདོ་སྡེ་རྣམས་འཛིན་ཅིང་གཞན་གདུལ་བྱ་མང་པོ་ལ་སྟོན་པར་ལུང་བསྟན་ཅིང་། དེ་བཞིན་
གཤེགས་པ་དང་ལོ་སུམ་ཅུའི་བར་རྟག་ཏུ་འགྲོགས་པ་སངས་རྒྱས་མྱ་ངན་ལས་འདས་རྗེས།
ཁོང་གི་ཞལ་ནས། བཅོམ་ལྡན་འདས་ཀྱིས། ང་ནི་འདས་ནས་གཤེགས་ཕྱི་ནས། །མི་ཡི་
ནང་ན་ལ་ལ་ཞིག །སེམས་ཅན་རྣམ་པ་ཐམས་ཅད་ལ། །བདེ་གཤེགས་སྙིང་པོ་ཡོད་དོ་
ཞེས། །མོས་པ་རྣམ་དག་བྱེད་ནུས་ན། །སངས་རྒྱས་བཀའ་དྲིན་འཚོབ་པ་ཡིན། །གསུངས་
ཕྱིར་བདག་ནི་དབེན་པར་འགྲོ། །ཞེས་གསུངས་ཤིང་དབེན་པར་ལོ་བདུན་དུ་རྩེ་གཅིག་
བསམ་གཏན་སྒོམ་པར་བྱས་པས། དགྲ་བཅོམ་པའི་གོ་འཕང་ཐོབ་པའི་ཚུལ་མཛད་དེ་འགྲོ་
བ་དཔག་ཏུ་མེད་པའི་དོན་མཛད་པའི་མཐར་དེ་བཞིན་གཤེགས་པ་སངས་རྒྱས་སྣང་བ་
མཐའ་ཡས་འཁོར་དགེ་སློང་སྟོང་ཕྲག་མང་པོ་དང་བཅས་མདུན་དུ་བྱོན་ནས་བདེ་བ་ཅན་
དུ་སྤྱན་དྲངས་པའི་ཉན་ཐོས་ཀྱི་ཚུལ་འཛིན་བྱང་ཆུབ་སེམས་དཔའ་ཆེན་པོ་རྒྱལ་སྲས་ལི་ཙ་
བཱི་གཞོན་ནུ་འཇིག་རྟེན་ཐམས་ཅད་ཀྱི་མཐོང་ན་དགའ་བ་དེ་ཉིད་ཀྱི་རྣམ་འཕྲུལ་ཡིན་ཏེ།
13



ཇོ་ནང་དཔེ་ཚོགས།
སྤྱིའི་དེབ་དགུ་བཅུ་པ།
རྗེ་དམ་པ་འདི་ཉིད་ཀྱི་སྐུ་ཚེའི་སྨད་དུ་ཉེ་གནས་འཇིགས་འོད་ཀྱིས་རྗེ་བླ་མ་མཆོག་ལ་ཁྱེད་
ཀྱི་སྐྱེས་རབས་རྣམ་ཐར་ཞིག་གསུངས་པར་ཞུས་པ་ལ། ཁོང་གི་ཞལ་ནས། ཁོ་བོའི་སྐྱེས་
རབས་བཤད་ན་ངས་རང་ཉིད་བཟང་མདོག་ཆེ་མདོག་ཅིག་བཤད་དེ་ཁྱོད་ཀྱི་བློར་མི་ཤོང་
བས། ངའི་སྐྱེས་རབས་བཤད་པ་ལ་དོན་མེད་གསུངས་ཤིང་། སངས་རྒྱས་ཀྱི་སྐྱེས་རབས་
རྣམ་ཐར་དང་བླ་མ་གཞན་གྱི་སྐྱེས་རབས་དང་རྣམ་ཐར་རེ་གསུངས་པ་ན། ཡང་འཇིགས་
འོད་ཀྱིས་ཁྱེད་རང་ཉིད་ཀྱི་སྐྱེས་རབས་རྣམ་ཐར་ཞིག་གསུངས་དགོས་ཞེས་ཡང་ཡང་ནན་
གྱིས་ཞུས་པ་ལ། འོ་ན་བདག་ཅག་གི་སྟོན་པའི་དྲུང་དུ་ཁོ་བོ་རྒྱལ་སྲས་ལི་ཙ་བཱི་གཞོན་ནུ་
འཇིག་རྟེན་ཐམས་ཅད་ཀྱི་མཐོང་ན་དགའ་བ་དང་། དེ་དང་ཐུགས་རྒྱུད་གཅིག་ཅིང་རྣམ་པ་
ཐ་དད་དུ་སྣང་བ་ཉན་ཐོས་ཆེན་པོ་ཀུན་དགའ་བོ་ཡིན་པར་སྣང་ཞེས་གསུངས་པས་འཇིགས་
འོད་ཧ་ལས་པར་གྱུར། དེ་ལྟར་རྗེ་ཉིད་ཀྱིས་ཞལ་གྱིས་བཞེས་པ་དང༌། རྗེ་དམ་པ་གང་གི་
ཐུགས་སྲས་མཆོག་གྱུར་བླ་མ་ཡོན་ཏན་བཟང་པོ་མཆོག་གིས་མཛད་པའི་བླ་མ་རིན་པོ་ཆེའི་
སྐྱེ་ཕྲེང་གསོལ་འདེབས་ནོར་བུ་ཀེ་ཏ་ཀའི་ཕྲེང་བ་ཡིད་གཉིས་ཀྱི་རྙོག་མ་བསལ་བྱེད་ཅེས་བྱ་
བ་ལས། བླ་མས་ཤཱཀྱ་སེང་གེས་རྫོགས་ལྡན་མདོ། །གང་གསུངས་ཐམས་ཅད་མི་བརྗེད་གཟུངས་
ཀྱིས་འཛིན། །གདུལ་ཞིང་རྣམས་ལ་ཆོས་སྦྱིན་འགྲོ་ཕན་སྟེར། །ལི་ཙ་མཐོང་དགར་སྤྲུལ་ལ་
གསོལ་བ་འདེབས། །ཞེས་གསུངས་སོ། །
༼༩༽ རྗེ་དམ་པ་གང་ཉིད་བདག་ཅག་གི་སྟོན་པའི་ཉེ་གནས་ཉན་ཐོས་ཆེན་པོ་ཀུན་
དགའ་བོ་ཡང་ཡིན་ཏེ། གོང་དུ་དྲངས་པ་ལྟར། ༼མྱང་འདས་ཀྱི་༽མདོ་ལས། ཀུན་དགའ་
བོ་ཁྱོད་རི་ཁ་བ་ཅན་གྱི་བྱང་གི་ཕྱོགས་སུ་དགེ་སློང་བློ་གྲོས་ཆེན་པོའི་མཚན་ཅན་དཔལ་
དང་གྲགས་པ་འཛིན་པར་གྱུར་ནས་མདོ་སྡེ་འདི་འཛིན་ཅིང་སྤེལ་བར་འགྱུར་རོ། །ཞེས་
གསལ་བར་ལུང་གིས་བསྟན་ཅིང་ཉིད་ཀྱིས་ཀྱང་གོང་ལྟར་ཞལ་གྱིས་བཞེས་པས་བ་
14



ཤར་འཛམ་ཐ་པ་ངག་དབང་བློ་གྲོས་གྲགས་པའི་རྣམ་ཐར།
མཁན་ཀུན་དགའ་ཤེས་རབ་གསལ་བྱེད།
པོད་དང་པོ།
ཉིད་ཆེན་པོ་འདི་ཉིད་རྒྱལ་ཀུན་གསང་བའི་མཛོད་འཛིན་ཕྱག་ན་རྡོ་རྗེ་དང་ཐུགས་རྒྱུད་
གཅིག་ཅིང་ཕྱག་ན་རྡོ་རྗེའི་རྣམ་འཕྲུལ་མང་པོས་བཀུར་བའི་རྒྱལ་རྒྱུད་ཤཱཀྱ་བདུད་རྩི་ཟས་
ཀྱི་སྲས་སུ་འཁྲུངས་པ་ཀུན་དགའ་བོ་ཞེས་ཐུབ་པའི་བསྟན་པ་ལ་རབ་ཏུ་བྱུང་ཞིང་མང་དུ་
ཐོས་པ་རྣམས་ཀྱི་མཆོག་ཏུ་ལུང་བསྟན་ཐོབ་ཅིང་བསམ་གྱིས་མི་ཁྱབ་པའི་ཆོས་བརྒྱད་དང་
ལྡན་པ་ཕྱིས་སུ་བཅོམ་ལྡན་འདིས་ཇི་སྲིད་འཚོ་ཞིང་གཞེས་ཏེ་བཞུགས་པའི་བར་དུ་སྐུའི་
རིམ་གྲོ་བའམ་ཉེ་གནས་མཛད་ཅིང་མི་བརྗེད་པའི་གཟུངས་ཐོབ་པའི་བཀའི་སྡུད་པ་པོ་
སྟོན་པའི་རྒྱལ་ཚབ་བསྟན་པའི་གཏད་རབས་བདུན་ནམ་བརྒྱད་ལས་གཉིས་པ་སངས་རྒྱས་
མྱ་ངན་ལས་འདས་རྗེས་དགྲ་བཅོམ་པར་གྱུར་ཏེ་བཀའ་བསྡུ་དང་པོའི་སྐབས་སུ་མདོའི་སྡེ་
སྣོད་མཐའ་དག་བསྡུ་བར་མཛད། དེ་ནས་འོད་སྲུང་ཆེན་པོས་ཀུན་དགའ་བོ་ཁོང་ལ་བསྟན་
པ་གཏད་དེ་ཁོང་གིས་ལོ་བཞི་བཅུར་བསྟན་པ་བསྐྱངས་ནས་དགེ་སློང་ཁྲི་ཙམ་དགྲ་བཅོམ་
པའི་གནས་ལ་བཀོད་པ་སོགས་སེམས་ཅན་དཔག་ཏུ་མེད་པའི་དོན་མཛད་ཅིང་སངས་
རྒྱས་དང་མཚུངས་པའི་ཉན་ཐོས་ཆེན་པོ་ཞེས་བསྔགས་པ་བརྗོད་དེ། མཐར་འཕགས་པ་ཤ་
ནའི་གོས་ཅན་ལ་བསྟན་པ་གཏད་དེ་ཆུ་བོ་གང་གཱའི་དབུས་སུ་གླིང་སྤྲུལ་པ་ལ་བཞུགས་
ནས་རྫུ་འཕྲུལ་གྱིས་ཉི་མའི་གུང་ཆུ་ཚོད་གཅིག་ཁོ་ན་ལ་དྲང་སྲོང་ལྔ་བརྒྱ་རིམ་གྱིས་བསྙེན་
པར་རྫོགས་ཤིང་དགྲ་བཅོམ་པ་ལ་བཀོད་དེ་དེར་མྱ་ངན་ལས་འདས་ནས་སྐུ་གདུང་རང་
བྱུང་གི་མེས་ཞུགས་ལ་བཞེས་ཏེ། རིན་པོ་ཆེའི་གོང་བུ་ལྟ་བུ་གཉིས་སུ་གྱུར་པ་ཆུའི་རླབས་
ཀྱིས་བདས་ཏེ་འགྲམ་གཉིས་སུ་ཕྱིན་ནས། སྤོང་བྱེད་པ་དང་མ་སྐྱེས་དགྲ་གཉིས་ཀྱིས་ཁྱེར་
ཏེ་སོ་སོའི་ཡུལ་དུ་མཆོད་རྟེན་བྱས་སོ། །དེ་ལྟ་བུའི་སངས་རྒྱས་དང་འདྲ་བའི་ཉན་ཐོས་
ཀྱི་ཚུལ་འཛིན་ཀུན་དགའ་བོའི་རྣམ་པར་འཕྲུལ་བ་རྗེ་བླ་མ་དམ་པ་བདག་ཉིད་ཆེན་པོ་འདི་
ཉིད་ཡིན་པར་གྲུབ་པོ། །
15



ཇོ་ནང་དཔེ་ཚོགས།
སྤྱིའི་དེབ་དགུ་བཅུ་པ།
༼༦༽ དེ་ནས་རྗེ་བླ་མ་འདི་ཉིད་རྒྱུད་ཐམས་ཅད་ཀྱི་རྒྱལ་པོ་དུས་འཁོར་རྩ་རྒྱུད་ལས་
ལུང་གིས་བསྟན་པའི་སྔགས་ཀྱི་ཞིང་མཆོག་དཔལ་ལྡན་ཤམ་བྷ་ལའི་ཆོས་རྒྱལ་ཞེ་གསུམ་
ལས་བཅུ་པ། རིགས་ལྡན་སོ་ལྔ་ལས་གཉིས་པ་བྱང་ཆུབ་སེམས་དཔའི་འགྲེལ་བ་སྐོར་
གསུམ་གྱི་ཡ་གྱལ་དུས་འཁོར་རྒྱུད་ཀྱི་འགྲེལ་ཆེན་དྲི་མེད་འོད་དང་དོན་དམ་བསྙེན་པ་
སོགས་མཛད་པ་པོ་འཕགས་མཆོག་འཇིག་རྟེན་དབང་ཕྱུག་རིགས་ལྡན་པདྨ་དཀར་པོའི་
སྤྲུལ་པའི་རོལ་གར་ཡིན་ཏེ། སློབ་དཔོན་སངས་རྒྱས་གཉིས་པ་ཨོ་རྒྱན་དུས་གསུམ་མཁྱེན་
པ་གུ་རུ་རིན་པོ་ཆེའི་ལུང་བསྟན་མ་འོངས་གསལ་བྱེད་ལས། ཆེར་སྙིགས་རྒུད་པའི་མཐའ་
ལ་ཉེ་བའི་ཚེ། །རིགས་ལྡན་སྤྲུལ་པ་བློ་གྲོས་གྲུགས་པའི་མིང་། །བསྟན་ལ་ཕན་འདོགས་
སྔགས་ཀྱི་ལུང་བསྟན་ཐོབ། །གང་འབྲེལ་ལྷག་པའི་ལྷ་ཡི་རྗེས་སུ་འཛིན། །ཞེས་དང༌། སྐྱེ་
ཕྲེང་གསོལ་འདེབས་ནོར་བུ་ཀེ་ཏ་ཀའི་ཕྲེང་བ་ལས། བླ་མས་སེམས་དཔའ་སྣ་ཚོགས་སྣང་
བའི་འཕྲུལ། །སྔགས་ཀྱི་ཞིང་གཙོ་མི་བདག་ཚུལ་དུ་བརྫུ། །རྫོགས་ལྡན་བསྟན་པའི་གདུགས་
འདེགས་པདྨ་དཀར། །ཆོས་རྒྱལ་ཡབ་སྲས་སྤྲུལ་ལ་གསོལ་བ་འདེབས། །ཞེས་དང༌། ཉིད་
ཀྱིས་ཀྱང་རིགས་ལྡན་སྤྲུལ་སྐུ་ཀུན་མཁྱེན་རྟོན་པ་བཞི་ལྡན་གྱི་སྐྱེས་རབས་རྣམ་ཐར་ཚིགས་
བཅད་མའི་རིགས་ལྡན་པདྨ་དཀར་པོའི་རྣམ་ཐར་རྩོམ་པའི་དུས་སུ་ཁོང་རིགས་ལྡན་དེ་
ཉིད་ཡིན་པ་གསལ་བར་དྲན་ཞེས་ཞལ་གྱིས་བཞེས་པར་མཛད་དོ། །
༧༽ ཡང་རྗེ་འདི་ཉིད་པདྨའི་རིགས་སོར་རྟོག་ཡེ་ཤེས་ཀྱི་ངོ་བོ་སངས་རྒྱས་སྣང་བ་
མཐའ་ཡས་ཀྱི་ཐུགས་ཀྱི་སྤྲུལ་པ་བོད་ཡུལ་མུན་པའི་ཁྲོད་དུ་རྒྱལ་བསྟན་ཉིན་བྱེད་ཀྱི་སྣང་
བས་ཁྱབ་པར་མཛད་པ་ཨོ་རྒྱན་སངས་རྒྱས་གཉིས་པ་སློབ་དཔོན་པདྨ་ཀ་རའི་སྒྱུ་འཕྲུལ་
ཡིན་ཏེ། རྗེ་བླ་མ་མཆོག་གིས་སྔ་འགྱུར་རྙིང་མའི་ཆོས་བརྒྱུད་འཛིན་པ་སེམས་ཉིད་རང་
གྲོལ་གྱིས་ཞུས་པའི་ངོར་གསུངས་པའི་ཁོང་ཉིད་ཀྱི་སྐྱེ་ཕྲེང་གསོལ་འདེབས་ལས། ཀ་དག་
16



ཤར་འཛམ་ཐང་པ་ངག་དབང་བློ་གྲོས་གྲགས་པའི་རྣམ་ཐར།
པོད་དང་པོ།
མཁན་ཀུན་དགའ་ཤེས་རབ་གསལ་བྱེད།
སྐྱེ་མེད་ལྷུན་གྲུབ་རོལ་པ་ལས། །ངོ་མཚར་སྒྱུ་མའི་སྤྲུལ་བསྒྱུར་གུ་རུ་རྗེ། །གང་འདུལ་
བཀོད་ཆེན་ནམ་མཁའ་རབ་འབྱམས་བརྡལ། །རྩ་གསུམ་རིགས་ཀྱི་བདག་པོར་གསོལ་བ་
འདེབས། །ཞེས་གསུངས།
༼༢༽ ཡང་རྗེ་དམ་པ་འདི་ཉིད་ཀྱིས་གངས་ལྗོངས་འདིར། བསྟན་པ་སྔ་འགྱུར་གྱི་དུས་སུ།
ལོ་ཆེན་བེ་རོ་ཙ་ནའི་ཐུགས་སློབ་གྲྭ་མི་ཕམ་མགོན་གྱི་སྐུའི་སྐྱེ་སྲིད་བཞེས། དེ་ཡང་རྒྱལ་མོ་
ཚ་བ་རོང་གི་ཆ་ཤས་སམ་ཉེ་འཁོར་གཙང་རོང་ངམ་གཙང་སྨད་དུ་སྐུ་འཁྲུངས། དགུང་ལོ་
གྱ་ལྔ་ལོན་པ་རྒས་ཤིང་འཁོགས་པའི་ཚེ་ལོ་ཆེན་བཻ་རོ་ཙ་ན་དང་མཇལ་ཏེ་ཆོས་ཞུས་པས་
སྙན་བརྒྱུད་ཀློང་སྡེ་རྡོ་རྗེ་ཟམ་པའི་གདམས་ངག་ཟབ་མོ་གནང་སྟེ་བསྒོམས་པས་དེ་མ་ཐག་
རྟོགས་གྲོལ་དུས་མཉམ་དུ་གྱུར་ནས་སངས་རྒྱས་ཏེ་ལོ་བཅུ་དྲུག་གི་ན་ཚོད་དུ་གྱུར། ལོ་ཆེན་
བོ་རོ་ཉིད་ཀྱི་ཞལ་ནས། ང་ཡི་བུ་ཆེན་མི་ཕམ་མགོན་པོ་འདི། །མི་ལོ་ལྔ་བརྒྱ་འགྲོ་བའི་དོན་
མཛད་ནས། །ཕུང་པོ་ལྷག་མེད་ཆོས་ཀྱི་དབྱིངས་སུ་གཤེགས། །ཞེས་གསུངས་པ་ལྟར། ལོ་
བརྒྱ་ཕྲག་དུ་མར་འགྲོ་བའི་དོན་རྒྱ་ཆེར་མཛད་ཅིང་བསྟན་པ་ཉི་ཟླ་ལྟར་གསལ་བར་མཛད།
སློབ་བརྒྱུད་ཐམས་ཅད་འཇའ་ལུས་པ་ཤ་སྟག་བྱུང་བ་དེ་ཉིད་ཀྱི་སྤྲུལ་བའི་ཟློས་གར་རྗེ་བླ་
མ་འདི་ཉིད་ཡིན་ཏེ། ཉིད་ཀྱིས་མཛད་པའི་སྐྱེ་ཕྲེང་གསོལ་འདེབས་ལས། གངས་རིའི་ལྗོངས་
འདིར་སྔ་འགྱུར་གསང་ཆེན་སྐབས། །བཀའ་ཕྱོགས་དགོངས་བརྙེས་སྤ་མི་མི་ཕམ་མགོན། །
ཞེས་དང་། བར་སྐབས་སུ་ཁོང་གི་ཞལ་ནས། ཁོ་བོ་སྔོན་ཆད་སྤུ་མི་ཕམ་དུ་སྐྱེས་ཚེ་རྒས་
འཁོགས་པས་ རང་གི་བཟའ་བཏུང་གཡོ་སྐོལ་བྱེད་སྐབས་སྡོད་ཁང་འགེབས་ཤིང་གིས་
འབུད་ཤིང་བྱས་པ་དྲན་འདུག ཅེས་གསུངས་པ་ཡང་ཐོས་མཁན་མང་པོ་ཡོད། སྐྱེ་ཕྲེང་གསོལ་
འདེབས་ནོར་བུ་ཀེ་ཏ་ཀའི་ཕྲེང་བ་ལས། བླ་མས་སྔ་འགྱུར་གསང་ཆེན་བཀའ་ཕྱོགས་ལས། །
གསང་བ་མན་ངག་ཐེག་དགུའི་རྫོགས་པ་ཆེ། །ཨ་ཏི་ཡོ་གའི་རྒྱུད་བཞིན་བརྡ་དོན་རྟོགས། །
17



ཇོ་ནང་དཔེ་ཚོགས།
སྤྱིའི་དེབ་དགུ་བཅུ་པ།
སྤུ་མི་མི་ཕམ་སྤྲུལ་ལ་གསོལ་བ་འདེབས། །ཞེས་གསུངས་སོ། །
༼༩༽ བསྟན་པ་ཕྱི་དར་གྱི་དུས་སུ། མཉམ་མེད་ཐུབ་པའི་དབང་པོ་བཅོམ་ལྡན་འདས་
ཀྱིས་ལེགས་པར་གསུངས་པའི་བཀའ་འཁོར་ལོ་རིམ་པ་གསུམ་གྱི་དགོངས་པ་མཐར་ཐུག་
གཅིག་ཏུ་གྱུར་པ་ཁྱད་པར་རྨད་བྱུང་འཁོར་ལོ་ཐ་མའི་དགོངས་དོན། རྒྱལ་ཚབ་བྱམས་པ་དང་
རྗེ་བཙུན་འཇམ་པའི་དབྱངས། ཤིང་རྟ་ཆེན་པོ་ཀླུ་སྒྲུབ་དང་ཐོགས་མེད་རྣམས་ཀྱི་དགོངས་
པ་འགལ་མེད་གཅིག་ཏུ་བསྒྲུབས་ཏེ། ངེས་དོན་དབུ་མ་གཞན་དོ
པ་གཞན་སྟོང་ཆེན་པོའི་ཤིང་རྟའི་
ལམ་སྲོལ་ཆེན་པོ་གངས་རིའི་ར་བས་བསྐོར་བའི་ལྗོངས་འདིར་གསར་དུ་འབྱེད་པ་པོ་རྒྱལ་
བའི་མདོ་རྒྱུད་དུ་མ་ནས་ཡང་ཡང་ལུང་གིས་བསྔགས་པ། འཕགས་པ་འཇིག་རྟེན་དབང་
ཕྱུག་རིགས་ལྡན་པདྨ་དཀར་པོ་གངས་ལྗོངས་འདིར་རྒྱུད་ཀྱི་རྒྱལ་པོ་དུས་ཀྱི་འཁོར་ལོའི་
དགོངས་དོན་མ་ནོར་བར་བྱང་ཆུབ་སེམས་དཔའི་འགྲེལ་བ་སྐོར་གསུམ་དང་མཐུན་པར་
སྟོན་པའི་ཆེད་དུ་བསམ་བཞིན་དུ་བྱོན་པ་དུས་ཀྱི་འཁོར་ལོའི་ཆོས་ཀྱི་མངའ་བདག་ཆེན་པོ་
རང་ཅག་རྣམས་ཀྱི་མཚུངས་མེད་འདྲེན་མཆོག་གཅིག་གྱུར་དུས་གསུམ་སངས་རྒྱས་ཐམས་
ཅད་ཀྱི་སྤྲུལ་པ་ཁམས་གསུམ་ཆོས་ཀྱི་རྒྱལ་པོ་རྟོན་པ་བཞི་ལྡན་ཞེས་མཚན་མཆོག་དོན་
ལྡན་ཀུན་མཁྱེན་དོལ་པོ་པ་ཆེན་པོ་ཤེས་རབ་རྒྱལ་མཚན་དཔལ་བཟང་པོ་ཞེས་སྙན་པའི་
གྲགས་པ་སྲིད་ཞིའི་ཁྱོན་ཀུན་ཏུ་ཡོངས་སུ་ཁྱབ་པ་གང་ཉིད། དུས་མཐར་ཆེར་སྙིགས་སྨག་
རུམ་སྟུག་པོའི་ཁྲོད་དུ་ཐུབ་པའི་བསྟན་པ་རིན་པོ་ཆེ་ནུབ་པ་ལ་ཉེ་བའི་ཚེ། ཉིད་ཀྱིས་
བདག་ནི་ཚེ་རབས་ཐམས་
ས་ཅད་དུ། །བསྟན་པ་གསལ་བར་བྱེད་གྱུར་ཅིག །ཅེས་སོགས་སྨོན་
ལམ་རྣམ་པར་དག་པས་མཚམས་སྦྱར་བ་བཞིན། རྒྱལ་བསྟན་སྤྱི་དང་ཁྱད་པར་ངེས་དོན་
སྙིང་པོའི་བསྟན་པ་གཞན་སྟོང་དབུ་མ་ཆེན་པོ་དང་རྒྱུད་རྒྱལ་དུས་ཀྱི་འཁོར་ལོའི་སྒྲུབ་བརྒྱུད་
ཟུང་དུ་འཇུག་པའི་བསྟན་པ་རིན་པོ་ཆེ་འདི་ཉིད་ཉམས་པ་སླར་གསོ་དང་གནས་པ་གོང་ནས་
f8



མཁན་ཀུན་དགའ་ཤེས་རབ་གསལ་བྱེད།
ཤར་འཛམ་ཐང་པ་ངག་དབང་བློ་གྲོས་གྲགས་པའི་རྣམ་ཐར།
པོད་དང་པོ།
གོང་དུ་འཕེལ་ཞིང་རྒྱས་ལ་ཡུན་རིང་གནས་པའི་ཆེད་དུ་བསམ་བཞིན་དུ། སྙིགས་དུས་ཀྱི་
ཐམས་ཅད་མཁྱེན་པ་ངག་དབང་བློ་གྲོས་གྲགས་པའམ་སྐྱབས་མཆོག་མ་ཏི་ཀིརྟི་རིན་པོ་
ཆེའི་རོལ་གར་དུ་བྱོན་པ་ཡིན་པ་ནི་གོར་མ་ཆག་པ་ཐེ་ཚོམ་ཙམ་ཡང་མི་དགོས་ཏེ། གྲུབ་པའི་
ཁྱུ་མཆོག་བླ་མ་བཟང་དགའ་དང་རྟོགས་པའི་དབང་ཕྱུག་ཨ་བཟང་བླ་མ་བརྩོན་འགྲུས་
སོགས་དུས་གསུམ་ཆགས་ཐོགས་མེད་པར་གཟིགས་པའི་མངོན་ཤེས་དང་ལྡན་པའི་སྐྱེས་
ཆེན་དམ་པ་མང་པོས་རྗེ་འདི་ཉིད་ཆོས་རྗེ་ཀུན་མཁྱེན་ཆེན་པོ་ཡིན་པ་དང་། ཀུན་མཁྱེན་
ཆེན་པོའི་སྐུའི་རྣམ་པར་ཡང་ཡང་མཐོང་བར་ལན་གྲངས་དུ་མར་གསུངས་ཤིང་། རྗེ་བླ་མ་
ཁོང་ཉིད་ལ་ཡང་དུས་དུས་སུ་ཆོས་རྗེ་ཀུན་མཁྱེན་ཆེན་པོས་ཞལ་གཟིགས་པ་དང་གསུང་གི་
སྣང་བ་རྒྱུན་པར་ཡོད་པ་སོགས་རྗེས་སུ་བཟུང་ཞིང་བྱིན་གྱིས་བརླབས་པའི་ལེགས་སྒོ་དུས་
རྣམ་ཀུན་ཏུ་མངའ་བ་སྟེ། དེ་ནི་ཆོས་རྗེ་ཀུན་མཁྱེན་ཆེན་པོའི་རྣམ་འཕྲུལ་བསླུ་མེད་དམ་
འཁྲུལ་མེད་ཡིན་པའི་མཚན་རྟགས་ཡང་དག་ཡིན་ཏེ། དཔེར་ན་འཇམ་པའི་དབྱངས་ཀྱི་
རྣམ་པར་འཕྲུལ་བ་གང་དག་ལ་འཇམ་དཔལ་དཔའ་བོས་རྗེས་སུ་བཟུང་ཞིང་བྱིན་གྱིས་
བརླབས་ཏེ་ཞལ་གཟིགས་ཀྱི་རྣམ་པར་རོལ་པའི་མཛད་སྒོ་ཉེ་བར་སྟོན་པའི་བརྫུ་བག་ཏུ་
འཕྲུལ་པ་བཞིན། སངས་རྒྱས་དང་བྱང་ཆུབ་སེམས་དཔའ་རྣམས་ཀྱིས་རང་རང་གི་རྣམ་
པར་འཕྲུལ་བ་རྣམས་ལ་རྗེས་སུ་བཟུང་ཞིང་བྱིན་གྱིས་རློབ་པ་དང་། ཞལ་སྟོན་ཅིང་གསུང་
འབྱོན་པར་མཛད་པ་ནི་ཆོས་ཉིད་ཡིན་པར་གསུངས་པའི་ཕྱིར་དང༌། ཁྱད་པར་ཇོ་ནང་ཆོས་
འབྱུང་དང་གཞན་སྟོང་དབུ་མའི་རྣམ་བཤད་ཆེན་མོ་སོགས་མདོ་སྔགས་ཀྱི་གཞུང་ལུགས
རིགས་དང༌། ཆོས་རྗེ་ཀུན་མཁྱེན་ཆེན་པོའི་རྣམ་ཐར་དང་རྗེ་བཙུན་ཏཱ་ར་ནཱ་ཐའི་རྣམ་ཐར་
སོགས་རྩོམ་པར་མཛད་པའི་སྐབས་སོགས་སུ་བར་སྐབས་བར་སྐབས་སུ་རྗེ་དམ་པ་ཁོང་
ཉིད་ཀུན་མཁྱེན་ཆེན་པོ་དངོས་ཡིན་པ་དང་བར་བར་ཇོ་ནང་ཀུན་མཁྱེན་ཆེན་པོ་དང་རྗེ་
པ་ཅི་



ཇོ་ནང་དཔེ་ཚོགས།
སྤྱིའི་དེབ་དགུ་བཅུ་པ།
བཙུན་ཏཱ་ར་ནཱ་ཐ་དང་ཁོང་རྣམས་ཐུགས་
གས་རྒྱུད་གཅིག་ཡིན་པའི་སྣང་བ་ཤར་ཞེས་དང་། སྐབས་
སྐབས་སུ་ཀུན་མཁྱེན་ཆེན་པོ་དང་རྗེ་བཙུན་ཆེན་པོ་གཉིས་ཀྱི་མཛད་པ་མང་པོ་རང་ཤུགས་
ཀྱིས་སེམས་ལ་ཤར་ཞིང་དྲན་འདུག་ཅེས་ཐུགས་སྲས་མཆོག་གྱུར་ཉེ་གནས་བླ་མ་ཡོན་ཏན་
བཟང་ལ་ཡང་ཡང་གསུངས་ཤིང་། སྐྱེ་ཕྲེང་གསོལ་འདེབས་ནོར་བུ་ཀེ་ཏ་ཀའི་ཕྲེང་བ་ལས།
བླ་མའི་སྤྲུལ་པས་ལུང་རིགས་སེང་གེའི་སྒྲས། །ཕས་རྒོལ་བཅོམ་ནས་གཤེགས་སྙིང་དོན་
སྟོན་པ། །ལྗོངས་འདིར་རྫོགས་ལྡན་དར་ཆེན་གསར་དུ་བསྒྲེངས། །ཀུན་མཁྱེན་ཆེན་པོར་
སྤྲུལ་ལ་གསོལ་བ་འདེབས། །ཞེས་གསུངས་པས་སོ། །
༼༡༠༽ དེ་ནས་རྗེ་དམ་པ་འདི་ཉིད་ཀྱིས་རྗེ་བཙུན་ཐམས་ཅད་མཁྱེན་པ་ཏཱ་ར་ནཱ་ཐའི་
སྔོན་གྱི་ཡོངས་སུ་གྲགས་པའི་སྐུ་སྐྱེ་བཅུ་གསུམ་ལས་བཅུ་གཉིས་པ་འོད་གསལ་ལྷ་ལས་
ཆད་པའི་རིགས་རྒྱུད་དུ་འཁྲུངས་པ། ཇོ་ཤངས་བསྟན་པའི་སྲོག་ཤིང་གཅིག་གྱུར། གངས་
ལྗོངས་རིས་མེད་ཆོས་བརྒྱུད་གྲུབ་མཐའ་ཀུན་གྱི་མན་ངག་ཟབ་དགུ་མཐའ་དག་ཕྱོགས་
གཅིག་ཏུ་བསྡུས་པ་ཇོ་ནང་ཁྲིད་བརྒྱ་ཞེས་ཡོངས་སུ་གྲགས་པའི་གདམས་ངག་གི་མཛོད་
ཆེན་མཛད་པ་སོགས་ཡོངས་རྫོགས་བསྟན་པའི་གསལ་བྱེད་ཆེན་པོ་འཇམ་མགོན་གྲུབ་
པའི་དཔའ་བོ་དཔལ་ལྡན་ཀུན་དགའ་གྲོལ་མཆོག་གི་སྐུའི་སྐྱེ་སྲིད་བཞེས་པ་ཡིན་ཏེ། གོང་
དུ་སྨོས་པ་ལྟར་རྗེ་བླ་མ་ཉིད་ཀྱིས་ཀུན་དགའ་གྲོལ་མཆོག་གི་རྣམ་འཕྲུལ་ཡིན་པར་ཞལ་
གྱིས་བཞེས་པ་དང་། སྔ་འགྱུར་བསྟན་པའི་མཛེས་རྒྱན་མངོན་མཁྱེན་ཐོགས་མེད་མངའ་བ་
རྡོ་གྲུབ་ཆེན་དགོན་གྱི་མཆོག་སྤྲུལ་འཇིགས་མེད་འོད་གསལ་གྱི་ཕྱག་ཏུ་རྗེ་བླ་མ་མཆོག་
གིས་མཛད་པའི་གཙང་ཆེན་གཟིམས་ཁང་ཕོ་བྲང་གི་རྡོ་རྗེ་སློབ་དཔོན་ངག་དབང་དཀོན་
མཆོག་དར་རྒྱས་ཀྱི་བླ་མའི་རྣལ་འབྱོར་གྱི་ཡི་གེ་ཞིག་འབྱོར་བ་ལ་གཟིགས་པའི་ཚེ། ཁོང་
གི་ཞལ་ནས། མདང་དགོང་བདག་གི་རྨི་ལམ་དུ། རྗེ་བཙུན་སྒྲོལ་མའི་རྗེས་སུ་བཟུང་བའི་
20



མཁོན་ཀུན་དགའ་ཤེས་རབ་གསལ་བྱེད།
པོད་དང་པོ།
ཤར་འཛམ་ཐང་པ་ངག་དབང་བློ་གྲོས་གྲགས་པའི་རྣམ་ཐར།
རྗེ་ཀུན་དགའ་གྲོལ་མཆོག་གི་ལོ་རྒྱུས་མང་པོ་ཞིག་ཡུན་རིང་དུ་བཤད་འདུག་པ་རྨིས་པས།
རྗེ་བླ་མ་བློ་གྲོས་གྲགས་པ་འདི་ཉིད་ཀུན་དགའ་གྲོལ་མཆོག་གི་རྣམ་འཕྲུལ་ཡིན་པ་དང་།
ཁོང་གིས་རྗེ་བཙུན་སྒྲོལ་མ་ཡི་དམ་དུ་བསྟེན་ན་མཛད་འཕྲིན་མཁའ་མཐར་ཁྱབ་པར་
འགྱུར་ཞེས་ཀ་ཐོག་བླ་མ་ཚོགས་གཉིས་ལ་གསུངས། ཡང་མཆོག་སྤྲུལ་དེ་ཉིད་ཀྱིས་རྒྱལ་
རོང་ཡུལ་གྱི་སྨན་པ་འོད་གསལ་ཟེར་བ་ལ། འདི་ལྟར་བདག་གིས་ངེས་པ་དོན་གྱི་མཁས་
པ་ཆེན་པོ་ངག་དབང་བློ་གྲོས་གྲགས་པས་མཛད་པའི་དབུ་མ་གཞན་སྟོང་སྟོན་པའི་དཔེ་ཆ་
ཞིག་ལ་མཇལ་ཞིང་མཚན་མོར་དཔེ་ཆ་དེ་དབུ་སྔས་སུ་བཞག་པའི་ཞག་མང་པོར་རྨི་ལམ་
འོད་གསལ་གྱི་སྣང་བར་ཇོ་ནང་ཀུན་དགའ་གྲོལ་མཆོག་གི་ལོ་རྒྱུས་མང་པོ་རྨིས། དཔེ་ཆ་
དེ་དབུ་སྔས་སུ་མེད་ཚེ་ཉམས་སྣང་དེ་ཡང་མེད་སོང་པས། རྗེ་བླ་མ་བློ་གྲོས་གྲགས་པ་ནི་མི་
ཕམ་གྱི་རྣམ་འཕྲུལ་ཡིན་པ་གཞིར་བཞག་ཀུན་དགའ་གྲོལ་མཆོག་གི་རྣམ་སྤྲུལ་ཡིན་ངེས་
རེད་ཅེས་གསུངས་པ་ལྷ་རྗེ་འོད་གསལ་གྱི་ངག་ལམ་ནས་དངོས་སུ་གསལ་བོར་ཐོས། སྐྱེ་
ཕྲེང་གསོལ་འདེབས་ནོར་བུ་ཀེ་ཏ་ཀའི་ཕྲེང་བ་ལས་ཀྱང་། བླ་མས་གདུལ་བྱའི་སྣང་ངོར་སྤྲུལ་
པའི་སྐུ། །བྱིས་པའི་རྒུད་པ་དང་བྲལ་ཐོས་བསམ་རྒྱས། །འཆད་རྩོད་རྩོམ་པས་རྒྱལ་བསྟན་
ཕྱོགས་བཅུར་སྤེལ། །ཀུན་དགའ་གྲོལ་མཆོག་རྗེ་ལ་གསོལ་བ་འདེབས། །ཞེས་གསུངས་
པའི་ཕྱིར་རོ། །
༼༡༡༽ ཡང་རྗེ་བཙུན་བླ་མ་དམ་པ་འདི་ཉིད། རྔ་བོ་ཆེའི་མདོ་ལས། ཀྱེ་མ་དགེ་སློང་
ཀུན་མཐོང་དགའ། །བརྟན་པོ་དགེ་སློང་གཟུགས་གྱུར་ནས། །རིང་ཞིག་བསྟན་པ་དར་བྱེད་
ཅིང་། །ཆོས་ཀྱི་རྔ་ཆེན་བརྡུང་བར་འགྱུར། །དེ་ནི་མྱ་ངན་ཡོངས་འདས་ནས། །དེ་འོག་འཇིག་
རྟེན་སྟོང་པར་འགྱུར། །ཆོས་སྨྲ་དེ་ནི་འདས་གྱུར་ནས། །དེ་འདྲ་གཞན་ནི་འགའ་མི་འབྱུང་། །
དེ་འདྲའི་དགེ་སློང་རྙེད་དཀའ་སྟེ། །རིམ་གྱིས་སྣང་བ་ཉམས་པར་འགྱུར། །འདི་ལྟར་དེ་ནི་
21



ཇོ་ནང་དཔེ་ཚོགས།
པ
སྤྱིའི་དེབ་དགུ་བཅུ་པ།
ལྷོ་ཕྱོགས་སུ། །འབྱུང་བའི་ཐ་མ་གཅིག་ཡིན་ནོ། །དམ་པའི་ཆོས་ནི་ནུབ་པའི་དུས། །སླར་
ཡང་ཆོས་སྨྲ་དེ་ནི་འབྱུང་བར་འགྱུར། །ཞེས་ངེས་དོན་བསྟན་པའི་བདག་པོ་ཀུན་མཁྱེན་ཇོ་
ནང་པ་ཆེན་པོ་ལུང་བསྟན་ཅིང༌། དེ་མྱ་ངན་ལས་འདས་པའི་འོག་ཏུ་ངེས་དོན་སྙིང་པོའི་
བསྟན་པ་ཉམས་དམའ་བར་འགྱུར་བའི་དུས་སུ་དེ་ཉིད་སླར་ཡང་ངེས་དོན་བསྟན་པའི་
གསལ་བྱེད་ཕྱི་མ་ཞིག་འབྱུང་བར་ལུང་བསྟན་པ་དང་། དེ་དང་མཚུངས་པར་རྒྱལ་བ་གཉིས་
པ་ཀུན་མཁྱེན་ཇོ་ནང་པ་ཆེན་པོའི་ཞལ་སྔ་ནས་ཀྱིས་ཀྱང་འདི་ལྟར། ང་ཡི་གནས་འདིར་དེ་
ལྟར་འགྱུར་བའི་དུས། །དེ་ཡི་ཚེ་ན་ཁོ་བོ་ཡུལ་འདིར་འོང༌། །དེ་ཡི་མིང་ནི་བསོད་ནམས་
བརྒྱ་ཡི་མཚན་འཆང་བ། །བྱང་ཆུབ་སེམས་དཔའ་ནུབ་ཀྱི་ཕྱོགས་སུ་སྐྱེ། །གནས་འདིར་བསྙེན་
བཀུར་བྱེད་པ་ཤིན་ཏུ་དར། །ང་ཡི་རྟེན་ལ་གསེར་གྱི་ཅོད་པན་གསོལ་བྱེད་ཅིང་། །དགེ་
སློང་ཚུལ་བཞིན་བྱེད་པ་མང་དུ་འབྱུང་། །གཙང་གི་དགོན་གནས་ཀུན་གྱི་བདག་པོར་འགྱུར། །
མཐའ་འཁོབ་རྒྱལ་པོ་མང་པོ་དབང་དུ་བསྡུས། །བཤད་སྒྲུབ་བསྟན་པ་རབ་ཏུ་རྒྱས་པར་
མཛད། །སྙིང་པོའི་མཐའ་སྟོན་སྐྱེས་བུ་དམ་པ་དེ། །མི་ལོ་བརྒྱད་ཅུར་བསྟན་པའི་རྒྱལ་མཚན་
བཙུགས། །ཅེས་ལུང་བསྟན་པ་ལྟར། དུས་ གསུམ་སངས་རྒྱས་ཀྱི་སྤྲུལ་པ་ཁམས་གསུམ་
ཆོས་ཀྱི་རྒྱལ་པོ་རྟོན་པ་བཞི་ལྡན་ཀུན་མཁྱེན་དོལ་པོ་པ་ཆེན་པོ་དེ་ཉིད་ངེས་དོན་སྙིང་པོའི་
བསྟན་པ་ཉམས་པ་གསལ་བར་བྱེད་པའི་ཆེད་དུ། སླར་ཡང་བྱོན་པ་དཔལ་ལྡན་འཁོར་ལོ་
སྡོམ་པ་ངུར་སྨྲིག་གི་རྒྱལ་མཚན་འཛིན་པའི་རྡོ་རྗེ་སློབ་དཔོན་གྱི་རྣམ་པར་རོལ་པ། མདོ་སྔགས་
རྒྱུད་སྡེ་རྒྱ་མཚོའི་མངའ་བདག གངས་ལྗོངས་མཁས་གྲུབ་ཡོངས་ཀྱི་གཙུག་རྒྱན། ངེས་དོན་
བསྟན་པའི་གསལ་བྱེད་ཆེན་པོ་འཇམ་མགོན་བླ་མ་ཀུན་དགའ་སྙིང་པོའམ་རྗེ་བཙུན་ཐམས་
ཅད་མཁྱེན་པ་ཏཱ་ར་ནཱ་ཐའི་རྣམ་འཕྲུལ་རྗེ་བླ་མ་ངག་དབང་བློ་གྲོས་གྲགས་པ་འདི་ཉིད་ཡིན་ཏེ།
གོང་དུ་ཟུར་ཙམ་སྨོས་པ་ལྟར་དང་། ཕྱིས་སུ་མཚུངས་མེད་བླ་མ་མཆོག་ཁོང་གིས་རྗེ་ཏཱ་ར་ནཱ་
22



མཁན་ཀུན་དགའ་ཤེས་རབ་གསལ་བྱེད། ཤར་འཛམ་ཐང་པ་ངག་དབང་བློ་གྲོས་གྲགས་པའི་རྣམ་ཐར། པོད་དང་པོ།
ཐའི་སྐུ་འདས་པའི་ཚུལ་གྱི་རྣམ་ཐར་རྩོམ་པའི་ཚེ། ཞལ་ནས། ཏཱ་ར་ནཱ་ཐའི་རང་རྣམ་དང་
གསང་རྣམ་སོགས་སུ་འཁོད་པ་དང་མ་འཁོད་པའི་ཁྱད་འཕགས་ཀྱི་མཛད་པ་མང་པོ་རང་
ཤུགས་ཀྱིས་སེམས་ལ་འཆར་འོང་བས། ཁོ་བོ་ཏཱ་ར་ནཱ་ཐའི་སྤྲུལ་བ་ཡིན་ཞེས་བརྗོད་ན་ངོ་ཚ་
བའི་གནས་ཤིག་ཡིན་མོད། སྤྲུལ་བའི་ཆ་ཤས་སམ་བྱིན་གྱིས་བརླབས་པའི་སྤྲུལ་པ་ཙམ་
ཡིན་ཞེས་བརྗོད་ཀྱང་མི་ཆོག་པ་མེད་པ་འདྲ་སྙམ་ཞེས་གསུངས་ཤིང་། སྐྱེ་ཕྲེང་གསོལ་འདེབས་
ནོར་བུ་ཀེ་ཏ་ཀའི་ཕྲེང་བ་ལས་ཀྱང་། བླ་མས་མདོ་རྒྱུད་རྒྱ་མཚོའི་བཅུད་བསྡུས་ནས། །དབང་
ལུང་མན་ངག་མཛོད་ཀྱི་ཆོས་ཆར་ཕབ། །གངས་ཅན་འདིར་ནི་བརྒྱུད་ལྡན་ཁུངས་སུ་འཛིན། །
ཏཱ་ར་ནཱ་ཐར་སྤྲུལ་ལ་གསོལ་བ་འདེབས། །ཞེས་གསུངས་པས་སོ། །
༼༡༢༽ དེ་ནས་ཡང་རྗེ་དམ་པ་འདི་ཉིད་ཀྱིས་རྗེ་བཙུན་ཐམས་ཅད་མཁྱེན་པ་འཇམ་
མགོན་ཏཱ་ར་ནཱ་ཐའི་རྣམ་འཕྲུལ་ངེས་དོན་བསྟན་པའི་གསལ་བྱེད་ཆེན་པོ། ཁྱད་པར་མདོ་
སྨད་རྔ་ཡུལ་གྱི་རྒྱལ་བ་ཇོ་ནང་པའི་དགོན་སྡེ་ཆེ་ཆུང་ཐམས་ཅད་ཀྱི་བསྟན་པའི་བདག་པོ།
གསང་སྔགས་སྒྲུབ་བརྒྱུད་ཀྱི་རྡོ་རྗེ་སློབ་དཔོན་གཅིག་ལྕོགས་གྲོང་མང་པ་རིག་འཛིན་རྣམ་
སྣང་རྡོ་རྗེའི་སྐྱེ་བ་བཞེས་པ་ཡིན་ཏེ། ཁོང་རིན་པོ་ཆེ་སྐུ་འདས་པ་ལ་ཉེ་བའི་ཚེ། ཞལ་ནས་
ཁོ་བོ་སྔོན་ཆད་གྲོང་མང་པ་རིག་འཛིན་རྣམ་སྣང་རྡོ་རྗེར་སྐྱེས་པའི་དུས་ཀྱི་སློབ་མར་གྱུར་
པའི་མཁའ་འགྲོ་མ་ག་གེ་མོ་སོགས་མཁའ་འགྲོ་མང་པོས་ཚོགས་ཀྱི་འཁོར་ལོའི་མཆོད་པ་
འབུལ་བའི་སྣང་བ་ཤར་ཞེས་གསུངས་པ་སོགས་གྲོང་མང་པའི་རྣམ་རོལ་ཡིན་པར་ཞལ་
བཞེས་མཛད་ཅིང་། སྐྱེ་ཕྲེང་གསོལ་འདེབས་ནོར་བུ་ཀེ་ཏ་ཀའི་ཕྲེང་བ་ལས། ཐོས་བསམ་
བྱས་པས་ཕྱི་ནང་སྒྲོ་འདོགས་བཅད། །རྩེ་གཅིག་བསྒོམ་པས་ལས་ཉོན་དྲི་མ་སྤངས། །བདེ་
སྟོང་ཟབ་མོའི་ཟུང་འཇུག་གཤིས་ནས་མངོན། །རྣམ་སྣང་རྡོ་རྗེར་སྤྲུལ་ལ་གསོལ་བ་འདེབས། །
ཞེས་གསུངས་སོ། །
13



ཇོ་ནང་དཔེ་ཚོགས།
སྤྱིའི་དེབ་དགུ་བཅུ་པ།
༼༡༣༽ ཡང་རྗེ་བླ་མ་དམ་པ་འདི་ཉིད་ཀྱིས། ཟབ་མོ་གཏེར་གྱི་མཛོད་འཛིན་གྲ་
མདའ་གཏེར་ཆེན་རིག་འཛིན་འགྱུར་མེད་རྡོ་རྗེའམ་ཨོ་རྒྱན་མཁའ་སྤྱོད་གླིང་པའི་སྐུའི་སྐྱེ་
བ་བཞེས་པའི་ཚུལ། ཨོ་རྒྱན་སངས་རྒྱས་གཉིས་པ་སློབ་དཔོན་པདྨ་འབྱུང་གནས་ཀྱི་མ་
འོངས་ལུང་བསྟན་ལས། དེ་ལྟར་རྗེ་འབངས་ལང་གྲོ་དཀོན་མཆོག་འདི༔ འདི་ནས་འཕོ་མེད་
དབྱིངས་ལ་ཐིམ་པའི་ཚེ༔ དེ་འོག་སྐྱེས་ཆེན་ རཏ་གླིང་ཞེས་བྱ་འབྱུང་༔ དེ་ཉིད་བསྟན་དང་
འགྲོ་ལ་ཕན་པའི་ཚེ༔ མི་གནས་སྒྱུ་མ་ཡེ་ཤེས་དབྱིངས་སུ་ཐིམ༔ དེ་ཡིས་འགྲོ་དོན་བསྟན་
པ་སྐྱོང་བའི་ཕྱིར༔ སྣ་ཚོགས་ལུས་སྤྲུལ་འགྲོ་དོན་རྒྱ་ཆེན་མཛད༔ དེ་ཉིད་སྨོན་ལམ་ཐུགས་
རྗེ་མཐུ་བཙན་པས༔ མ་འོངས་བཞི་བཅུ་ཁ་རལ་ཡང་མཐའི་དུས༔ ཁམས་ཡུལ་ཟལ་མོ་
སྒང་གི་ཉེ་འདབས་སུ༔ རིག་འཛིན་འགྱུར་མེད་རྡོ་རྗེ་ཞེས་བྱ་འབྱུང་༔ ཞེས་དང་། འདི་ནས་
མ་འོངས་དུས་སྐབས་སུ༔ ད་ལྟ་ལང་གྲོ་འདི་ཉིད་ནི༔ སྐྱེ་བ་བརྒྱ་དང་བཅུ་གསུམ་བཞེས༔
མ་དག་སྐྱེ་བ་ལྔ་བཅུ་དང༌ དག་པའི་སྐྱེ་བ་ལྔ་བཅུ་དང་༔ མཆོག་གྱུར་སྐྱེ་བ་བཅུ་གསུམ་
དུསཿ དེ་ཚེ་ཆོས་འདི་རྙེད་པའི་བུ༔ ང་སྤྲུལ་རིག་འཛིན་མིང་ཅན་འབྱུང་༔ ཟབ་མོ་གཏེར་ཁ་
བདུན་ལ་དབང་༔ ཞེས་དང༌། དེ་ཚེ་ཁམས་ཡུལ་སྨད་ཕྱོགས་ས་མཚམས་ནས༔ ང་ཡི་སྤྲུལ་
པ་རིག་འཛིན་མིང་ཅན་ཞེས༔ གསེར་སྨད་གནས་ཆེན་རྡོ་རྗེ་ཁྱུང་གཤོག་གི༔ གནས་སྒོ་
འབྱེད་ཅིང་གཏེར་བདག་དམ་འདོགས་ཤིང་༔ གཏེར་རིགས་ལ་སྤྱོད་འབྲེལ་ཐོགས་བདེ་ལ་
བཀོད༔ ཅེས་དང༌། གཞན་ཡང་། གཏེར་སྟོན་ཆོས་རྒྱལ་གླིང་བའི་གཏེར་ལུང་ལས། མི་
ཕམ་མགོན་པོའི་རྣམ་སྤྲུལ་ནི༔ ཏྲ་ཡི་ཕྱོགས་སུ་ཀརྨའི་མིང་༔ ཟབ་མོ་གཏེར་གྱི་བསྟན་པ་
གཙོ༔ འབྲེལ་ཚད་དོན་ལྡན་འགྲོ་བ་འདུལཿ ཞེས་སོགས་གསལ་བར་ལུང་བསྟན་པ་ལྟར།
སློབ་དཔོན་ཆེན་པོ་གུ་རུ་པདྨ་འབྱུང་གནས་ཀྱི་ཐུགས་སྲས་རྗེ་འབངས་ཉེར་ལྔའི་ནང་ཚན་
གུ་རུ་རིན་པོ་ཆེའི་ཕྲིན་ལས་ཀྱི་སྒོ་ནས་བྱིན་གྱིས་བརླབས་ཤིང་ཁྱད་དུ་འཕགས་པ་ལང་གྲོ་
24



མཁན་ཀུན་དགའ་ཤེས་རབ་གསལ་བྱེད། ཤར་འཛམ་ཐོང་པ་ངག་དབང་བློ་གྲོས་གྲགས་པའི་རྣམ་ཐར། པོད་དང་པོ།
དཀོན་མཆོག་འབྱུང་གནས་དང་། དེའི་སྐྱེ་སྲིད་གཏེར་ཆེན་རཏྣ་གླིང་པ་དང་། སྨྲ་མི་ཕམ་
མགོན་པོ་རྣམས་ཀྱི་རྣམ་སྤྲུལ་ཡིན་པ་དང་། མ་ཟད་ཨོ་རྒྱན་ཆེན་པོ་ཁོང་ཉིད་ཀྱི་སྤྲུལ་པ་
ཡིན་པར་ལུང་གིས་གསལ་བར་བསྟན་པའི་དུས་བབ་ཀྱི་སྤྲུལ་པའི་གཏེར་ཆེན་རིག་འཛིན་
འགྱུར་མེད་རྡོ་རྗེའམ་ཨོ་རྒྱན་མཁའ་སྤྱོད་གླིང་པ། ཡུལ་གྲ་མདའ་ཞེས་པའི་གྲོང་དུ་རིགས་
རུས་ཆོ་འབྲང་ཕུན་སུམ་ཚོགས་པར་འཁྲུངས་ཤིང་ཟབ་མོ་གཏེར་གྱི་སྒོ་ནས་བསྟན་འགྲོའི་
དོན་རྒྱ་ཆེར་མཛད་ཅིང་བར་སྐབས་ཤིག་ནས་སྔོན་གནས་རྗེས་སུ་དྲན་པའི་མངོན་མཁྱེན་
གྱིས་སྔོན་ལོ་ཆེན་བཻ་རོའི་ཐུགས་སྲས་སྤུ་མི་ཕམ་མགོན་པོ་ཡིན་པ་དྲན་ནས་རིམ་གྱིས་
གཙང་རོང་ངམ་གཙང་སྨད་དུ་ཕེབས་ཏེ། སྤ་མི་ཕམ་གྱི་ཁང་ཤུལ་གྱི་རྡོ་རྣམས་ཀྱིས་ཉིད་ཀྱི་
གཟིམས་ཁང་བརྩིགས་ནས་དེར་རྒྱུན་བཞུགས་མཛད་ཅིང་དུས་མཐའི་བསྟན་འགྲོའི་རྒུད་
པ་མཐའ་དག་རྨང་ནས་གསོ་བར་མཛད་པ་པོ། ཆུང་མིང་ལ་ཀརྨ། གཏེར་ཆོས་རྣམས་ཀྱི་
མཇུག་བྱང་དུ་རིག་འཛིན་འགྱུར་མེད་རྡོ་རྗེ། གསང་མཚན་གར་དབང་རྡོ་རྗེ་དགྱེས་རབ་
རྩལ་སོགས་མཚན་གྱི་རྣམ་གྲངས་དུ་མ་ཞིག་ཡོད་ནའང་ཀུན་ལ་ཡོངས་སུ་གྲགས་པ་གྲ་
མདའ་གཏེར་སྟོན་ཨོ་རྒྱན་མཁའ་སྤྱོད་གླིང་པ་ཞེས་ཡོངས་སུ་གྲགས་པ་དེ་ཉིད་ཀྱི་རྣམ་པར་
རོལ་པ་རྗེ་བླ་མ་མ་ཏི་རིན་པོ་ཆེ་ཡིན་ཏེ། མ་ཏི་རིན་པོ་ཆེའི་ཡབ་ཚེ་དཔལ་སྔོན་ཆད་དེར་སྐུ་
ན་ཡོད་པའི་དུས་སུ། གྲ་མདའ་གཏེར་སྟོན་དེར་སྐུ་རུ་ཕེབས་སྐབས། ཚེ་དཔལ་ལ་གཏེར་
སྟོན་ཁོང་ཉིད་ཀྱི་དབུ་ཞྭ་བསྐོན་ཅིང་གསོལ་ཞལ་གསོལ་ལྷག་དང་བཅས་པ་གནང་སྟེ་
ཐུགས་དགྱེས་པའི་གསུང་གླེང་མང་པོ་མཛད་ནས་ཁོ་བོ་ནམ་ཞིག་ཁྱེད་ཚང་ལ་འོང་རྒྱུ་ཡིན་
ཞེས་སོགས་གསུངས་པ་དང༌། རྗེ་མ་ཏི་རིན་པོ་ཆེ་ཉིད་ཀྱི་སྐྱེ་ཕྲེང་ཉིད་ཀྱིས་མཛད་པ་ལས།
གཏེར་སྟོན་མཁའ་སྤྱོད་གླིང་སོགས་གང་བརྫུ་བ། །ཞེས་གསུངས་ཤིང༌། སྐྱེ་ཕྲེང་གསོལ་
འདེབས་ནོར་བུ་ཀེ་ཏ་ཀའི་ཕྲེང་བ་ལས། བླ་མས་མདོ་སྨད་གསེར་ལྡན་དཀྱིལ་འཁོར་དུ། །
25



ཇོ་ནང་དཔེ་ཚོགས།
སྤྱིའི་དེབ་དགུ་བཅུ་པ།
བསྟན་འགྲོའི་ཁུར་འདེགས་གླང་པོའི་ཁྱུ་ཚོགས་ལས། །ཁྱད་འཕགས་ས་སྲུང་ལྟ་བུའི་མཁའ་
སྤྱོད་གླིང་། །བསྟན་འགྲོའི་ཁུར་ཆེན་འཛིན་ལ་གསོལ་བ་འདེབས། །ཞེས་གསུངས་པས་སོ། །
༼༡༤༽ ཡང་རྗེ་བཙུན་དམ་པ་འདི་ཉིད། ཡོངས་རྫོགས་བསྟན་པའི་གསལ་བྱེད་ཁྱད་
པར་ཀུན་མཁྱེན་རོང་ཀློང་རྣམ་གཉིས་དང་གཉིས་སུ་མ་མཆིས་པ་སྔ་འགྱུར་བསྟན་པའི་
མངའ་བདག་གཅིག་གྱུར་མི་འཕྲོག་པའི་སྤོབས་པའི་གཏེར་བརྒྱད་ཡོངས་སུ་གྲོལ་བའི་
གཞུང་ལུགས་རབ་འབྱམས་སྨྲ་བ་ལ་འགྲན་པའི་ཟླ་དང་བྲལ་བ་མདོ་ཁམས་དབུས་གསུམ་
གྱི་རིས་མེད་གྲུབ་མཐའ་ཀུན་གྱི་ཟུར་གནས་མཁས་པ་ཡོངས་ཀྱིས་བསྟོད་ཚིག་གི་མེ་ཏོག་
ཕྱོགས་བརྒྱར་འཐོར་བ་འཇམ་པའི་དབྱངས་དངོས་འཇུ་མི་ཕམ་ཕྱོགས་ལས་རྣམ་རྒྱལ་རྒྱ་
མཚོ་ཞེས་སྙན་པའི་གྲགས་པ་སྲིད་ཞིའི་ཁྱོན་ཀུན་ཁྱབ་པ་དེ་ཉིད་ཀྱི་རྣམ་པར་རོལ་བ་ཡིན་
པ་ནི་རྩོད་མེད་ཡོངས་གྲགས་ལྟར་ཡིན་ཏེ། དེ་ཡང་སྔོན་ཆད་འཛམ་ཐང་ནས་ཀུན་སྤོངས་
པ་རྗེ་བཙུན་སྒྲོལ་མའི་ཞལ་མཐོང་ཞིང་། མངོན་མཁྱེན་ཐོགས་མེད་མངའ་བ་རྣལ་འབྱོར་
གྱི་དབང་ཕྱུག་བླ་མ་ཚུལ་ལྡན་ཞེས་བྱ་བ་མི་ཕམ་རིན་པོ་ཆེའི་མདུན་དུ་ཕེབས་ཏེ། དབང་
ཁྲིད་ལུང་སོགས་ཟབ་མོའི་ཆོས་བཀའ་མང་དུ་ཞུས་ཤིང་ཡུན་རིང་ཙམ་བཞུགས་པའི་ཚེ།
བླ་མ་མི་ཕམ་པའི་ཞལ་ནས། བླ་མ་ཚུལ་ལྡན་ལ་ག
ལ་གསུངས་པ། བདག་མ་འོངས་པར་འཛམ་
ཐང་དུ་རྒྱལ་བ་ཇོ་ནང་པའི་བསྟན་པ་ཉམས་གསོའི་ཆེད་དུ་རྔ་རྡུང་ཞིག་ཏུ་འོང་རྒྱུ་ཡིན་པས་
དེ་དུས་ཁྱོད་ཀྱིས་ང་ལ་ཕུར་བ་ཞིག་ཀྱང་འདོན་དགོས་གསུངས་ཤིང་། མཚུངས་མེད་འདྲེན་
མཆོག་མ་ཏི་རིན་པོ་ཆེ་འདི་ཉིད་འཇམ་མགོན་མི་ཕམ་པའི་རྣམ་འཕྲུལ་ཡིན་པ་ཐོགས་མེད་
མངོན་མཁྱེན་མངའ་བའི་སྐྱེས་ཆེན་དམ་པ་དུ་མའི་ལུང་གིས་ཡང་ཡང་བསྔགས་པ་དང་།
རྗེ་བླ་མ་ཉིད་ཀྱིས་ཞལ་བཞེས་གནང་བ་སོགས་འོག་རྣམ་ཐར་གྱི་གཞུང་དུ་ཡང་འབྱུང་བར་
འགྱུར་ལ། རྗེ་ཉིད་ཀྱི་སྐྱེ་ཕྲེང་གསོལ་འདེབས་ཉིད་ཀྱིས་མཛད་པ་ལས། དུས་ཕྱིའི་བཀའ་
16



མཁན་ཀུན་དགའ་ཤེས་རབ་གསལ་བྱེད།
པོད་དང་པོ།
ཤར་འཛམ་ཐང་པ་ངག་དབང་བློ་གྲོས་གྲགས་པའི་རྣམ་ཐར།
གཏེར་ཆོས་འཛིན་དྷི༔མིང་ཅན། །ཞེས་དང༌། སྐྱེ་ཕྲེང་གསོལ་འདེབས་ནོར་བུ་ཀེ་ཏ་ཀའི་
ཕྲེང་བ་ལས། གདམས་ཟབ་བཀའ་གཏེར་ཆུ་ཀླུང་གཅིག་འདྲེས་རྒྱུན། །འདྲེན་མཛད་མང་
བྱོན་རྣམས་ལས་ཁྱད་འཕགས་པ། །ཀུན་མཁྱེན་ཀློང་ཆེན་རང་ལུགས་སླར་གསལ་མཁན། །
འཇམ་དཔལ་དགྱེས་པའི་རྡོ་རྗེར་གསོལ་བ་འདེབས། །ཞེས་གསུངས་པའི་ཕྱིར་རོ། །སྐྱེ་ཕྲེང་
དེ་དག་ལས་ཕྱི་མ་གྲོང་མང་པ་རིག་འཛིན་རྣམ་སྣང་རྡོ་རྗེ་དང་། གཏེར་སྟོན་མཁའ་སྤྱོད་
གླིང་པ་དང་། འཇུ་མི་ཕམ་འཇམ་དབྱངས་རྣམ་རྒྱལ་རྒྱ་མཚོ་རྣམས་ནི་ཕལ་ཆེར་དུས་མཉམ་
དུ་བྱོན་པ་ཡིན་ཀྱང་། དེ་ལ་ཕལ་གྱི་རྣམ་ཐར་ལྟར་སྔ་ཕྱི་གུང་བསྒྲིགས་ཏེ་འགྲིག་མིན་ལ་
རྟོག་དཔྱོད་བྱེད་མི་དགོས་ཏེ། ས་དང་པོ་ཙམ་ཐོབ་པའི་བྱང་སེམས་རྣམས་ཀྱིས་ཀྱང་སྤྲུལ་
པ་བརྒྱ་ཕྲག་དུ་མ་སྐད་ཅིག་མ་གཅིག་ལ་ཅིག་ཅར་སྤྲུལ་ནུས་པར་གསུངས་ན། འདི་འདྲའི་
སངས་རྒྱས་དང་ས་བཅུའི་བྱང་ཆུབ་སེམས་དཔའ་རྣམས་ཀྱིས་ནི། གདུལ་བྱ་སེམས་ཅན་
གྱི་ཁམས་དབང་དང་མཐུན་པར་སྤྲུལ་པ་སྣ་ཚོགས་པ་ཆེས་གྲངས་མེད་དཔག་ཏུ་མེད་པ་
སྲིད་པ་ཇི་སྲིད་བར་རྒྱུན་མི་ཆད་པར་ཅིག་ཅར་དང་རིམ་ཅན་སྣ་ཚོགས་པར་འབད་མེད་ལྷུན་
གྲུབ་ཏུ་སྤྲུལ་པར་མཛད་པ་ནི་ཆོས་ཉིད་ཡིན་ཕྱིར་སངས་རྒྱས་རྣམས་ཀྱི་རྣམ་པ་ཐམས་ཅད་
པའི་མཛད་པ་བསམ་གྱིས་མི་ཁྱབ་པའི་ཡུལ་ལ་འགལ་མིན་འགལ་འདུ་བསྒྲིགས་ན་ཉེས་
པ་ལྕི་ཞེས་གསུངས་སོ། །སྐྱེ་ཕྲེང་དེ་དག་ནི་ཚད་མར་གྱུར་པའི་ལུང་གིས་བསྟན་ཅིང་རྗེ་བླ་
མ་མཆོག་གི་ཞལ་གྱིས་བཞེས་པའི་རྩོད་མེད་ཡོངས་གྲགས་སུ་གྱུར་པའི་སྐྱེ་ཕྲེང་ཉུང་བསྡུས་
ཀྱི་མཚན་ཙམ་བརྗོད་པ་ཡིན་ལ། དེ་དག་རེ་རེ་ལ་ཡང་རྣམ་ཐར་གསལ་ཞིང་རྒྱས་པ་
པོ་ལོགས་སུ་ཡོད་པས་འདིར་བདག་གིས་ངལ་བ་བྱེད་མི་དགོས་སོ། །
ཞེས་སྙིགས་དུས་ཀྱི་ཐམས་ཅད་མཁྱེན་པ་ཆེན་པོ་ཤར་འཛམ་ཐང་པ་ངག་དབང་བློ་
གྲོས་གྲགས་པའི་རྣམ་པར་ཐར་པ་དད་པའི་པདྨོ་བཞད་པའི་ལེགས་བཤད་ཉི་མའི་འོད་
17



ཇོ་ནང་དཔེ་ཚོགས།
སྤྱིའི་དེབ་དགུ་བཅུ་པ།
ཟེར་ཞེས་བྱ་བ་ལས། སྔོན་གྱི་སྐྱེས་རབས་ཡོངས་སུ་གྲགས་པ་འགའ་ཞིག་གི་མཚན་ཙམ་
མདོར་བསྡུས་སུ་བཀོད་པའི་སྐབས་ཏེ་དང་པོའོ།། །།
གཉིས་པ། ད་ལྟ་ཐུན་མོང་གདུལ་བྱའི་སྣང་ངོ་ལྟར་གྱི་མཛད་པ་ཅུང་ཟད་རྒྱས་པར་བརྗོད་
པ་ལ། རིགས་རུས་ཕུན་སུམ་ཚོགས་པར་ལྷུམས་སུ་ཞུགས་ཤིང་སྐུ་བལྟམས་པའི་ཚུལ། སྐུ་
ན་ཆུང་བྱིས་པ་གཞོན་ནུའི་དུས་ཀྱི་མཛད་པའི་ཚུལ། རྒྱལ་བའི་བསྟན་པ་རིན་པོ་ཆེའི་སྒོར་
ཞུགས་ཏེ་ཐོས་བསམ་སྒོམ་གསུམ་མཐར་ཕྱིན་པར་བྱས་ནས་ཐུགས་རྒྱུད་ལ་ཉམས་རྟོགས་
ཀྱི་མྱུ་གུ་འཁྲུངས་ཤིང་ཡོན་ཏན་གྱི་ལོ་འབྲས་རྒྱས་པའི་ཚུལ། རང་དོན་མཐར་ཕྱིན་ནས་བསྟན་
འགྲོའི་དོན་རྨད་དུ་བྱུང་བ་མཛད་པའི་ཚུལ། རེ་ཞིག་ཞིང་འདིའི་གདུལ་བྱ་རྫོགས་ཤིང་སྐུ་
འདིའི་མཛད་པ་མཐར་ཕྱིན་ཏེ་མཛད་པ་ཐ་མ་བསྟན་པའི་ཚུལ་དང་ལྔ།
དང་པོ་ནི། དེ་ཡང་འཇམ་དཔལ་རྩ་རྒྱུད་ལས། ཚུལ་ཁྲིམས་བརྟུལ་ཞུགས་ཡང་དག་
ལྡན། །སློབ་དཔོན་མཁས་པ་ཆེན་པོ་དང༌། །མཐོན་པོའི་རིགས་སུ་སྐྱེས་པ་དང༌། །རྣམ་པ་
ཀུན་ཏུ་བརྩོན་འགྲུས་བརྟན། །སྔགས་རྒྱུད་དག་ལ་མངོན་བརྩོན་དང་། །བྱ་བ་ཀུན་ལ་བློ
གྲོས་དགེ །ཞིབ་ཅིང་མཁས་ལ་ཆོག་ཤེས་དང་། །ཆོས་ཀྱི་དབྱིངས་ནི་རྟག་ཏུ་འཛིན། །སྤྲོ་
བ་ཆེ་ཞིང་གཟི་བརྗིད་ཆེ། །འཇིག་རྟེན་ཆོས་ལ་ལྟོས་པ་མེད། །ཐུབ་མཆོག་ཆོས་ལ་དད་པ་
དང༌། །འཇིག་རྟེན་ན་ནི་ཡོངས་སུ་བསྔགས། །ཞེས་བདག་ཉིད་ཆེན་པོ་འདི་ཉིད་ཀྱི་མཚན་
དང་ལྟ་བ་མཛད་སྤྱོད་སོགས་ཤིན་ཏུ་གསལ་བར་བསྟན་པ་དང༌། ཡང་དེ་ཉིད་ལས། ཡི་གེ་
ར་དང་བ་དང་པོར། །དགེ་སློང་གང་ཞིག་རབ་བྱུང་གསུངས། །སྟོན་པའི་བསྟན་པ་གསལ་
བྱེད་པ། །འབྱུང་བར་འགྱུར་བ་ཐེ་ཚོམ་མེད། །ཅེས་དང༌། ཡི་གེ་དང་པོར་བ་བསྟན་པ། །
སྟོན་པའི་བསྟན་ལ་དེ་གཙོར་བྱེད། །ཅེས་ཡི་གེ་ར་དང་ཞེས་པས། རྗེ་དམ་པ་འདི་ཉིད་སྐུ་
ན་ཆུང་དུས་ཀྱི་མཚན་རིག་འཛིན་རྡོ་རྗེ་ཞེས་པའི་ཐོག་མའི་ར་ཡིག་དང་། བ་དང་པོར་ཞེས་
28



མཁན་ཀུན་དགའ་ཤེས་རབ་གསལ་བྱེད།
ཤར་འཛམ་ཐང་པ་ངག་དབང་བློ་གྲོས་གྲགས་པའི་རྣམ་ཐར།
པོད་དང་པོ།
པ་དང་ཡི་གེ་དང་པོར་བ་བསྟན་པ། ཞེས་པ་གཉིས་ཀྱིས་བློ་གྲོས་གྲགས་པ་ཞེས་པའི་
མཚན་གྱི་ཐོག་མའི་བློ་ཞེས་པའི་མིང་གཞིའི་ཡི་གེ་བ་ཡིག་བསྟན་ཅིང༌། ཚིག་ལྷག་མ་
རྣམས་ཀྱིས་མཚན་དེ་ལྡན་གྱི་དགེ་སློང་སྟོན་པའི་བསྟན་པ་ལ་བྱ་བ་གཙོ་བོར་བྱེད་ཅིང་
བསྟན་པ་གསལ་བར་བྱེད་པའི་སྐྱེས་བུ་དམ་པ་འབྱུང་བར་འགྱུར་བ་ལ་ཐེ་ཚོམ་མི་དགོས་
ཞེས་གསལ་བར་བསྟན་པ་དང་། གོང་དུ་སྐྱེ་ཕྲེང་རྣམས་ཀྱི་སྐབས་སུ་དྲངས་པ་ལྟར། ༼མྱང་
འདས་ཀྱི་མདོ་ལས། ཀུན་དགའ་བོ་ཁྱོད་རི་ཁ་བ་ཅན་གྱི་བྱང་གི་ཕྱོགས་སུ་དགེ་སློང་བློ་
གྲོས་ཆེན་པོའི་མཚན་ཅན་དཔལ་དང་གྲགས་པ་འཛིན་པར་གྱུར་ནས་མདོ་སྡེ་འདི་འཛིན་
ཅིང་སྤེལ་བར་འགྱུར་རོ། །ཞེས་དང༌། བཀའ་གདམས་གླེགས་བམ་ལས། བློ་གྲོས་མཚན་
ཅན་མཚུངས་པ་མེད། །ཅེས་དང་། ཨོ་རྒྱན་དུས་གསུམ་མཁྱེན་པ་གུ་རུའི་ལུང་བསྟན་མ་
འོངས་གསལ་བྱེད་ལས། ཆེར་སྙིགས་རྒུད་
ད་པའི་མཐའ་ལ་ཉེ་བའི་ཚེ། །རིགས་ལྡན་སྤྲུལ་པ་
བློ་གྲོས་གྲགས་པའི་མིང་། །བསྟན་ལ་ཕན་འདོགས་སྔགས་ཀྱི་ལུང་བསྟན་ཐོབ། །གང་
འབྲེལ་ལྷག་པའི་ལྷ་ཡིས་རྗེས་སུ་འཛིན། །ཞེས་དང་། གཏེར་ཆེན་ཆོས་རྒྱལ་རིཏྣ་གླིང་པའི་
མ་འོངས་ལུང་བསྟན་རཏྣའི་སྤྱི་ལུང་ཆེན་པོ་ལས། འཇམ་དཔལ་སྤྲུལ་པ་གསང་སྔགས་
བསྟན་འཛིན་པ། །བློ་གྲོས་སྟོབས་ལྡན་གྲགས་པའི་མིང་ཅན་འབྱུང་། །ཞེས་དང༌། ཁམས་
གཙང་གཏེར་སྟོན་པདྨ་བཛྲ་གྱི་གཏེར་ལུང་ལས། མགོན་མཉྫ་ཤྲཱིའི་ཡང་སྲིད་མཆོག །སྐྱབས་
ཀིརྟིའི་མཚན་འཆང་གཙུག་བསྟེན་ནས། །ཆོས་ཟབ་གསང་རྫོགས་རིམ་ཉམས་བླང་ན། །
ཡུན་མི་རིང་དྷ་ཏིའི་མདུད་རྒྱུ་ཞིག །སེམས་འོད་གསལ་གཉུག་མའི་བཙན་ས་ཟིན། །ཞེས་
སོགས་གོང་དུ་དྲངས་པ་ལྟར་དང་། གཞན་ཡང་རྡོ་གྲུབ་ཀྱི་མ་འོངས་ལུང་བསྟན་ལས། འཕགས་
མས་རྗེས་བཟུང་གྲགས་པའི་མིང་ཅན་ཞིག །རྒྱལ་རོང་ཕྱོགས་སུ་དབུ་མའི་བསྟན་པ་འཛིན། །
ཞེས་སོགས་བསླུ་མེད་ཚད་མར་གྱུར་པའི་རྡོ་རྗེའི་ལུང་གིས་ཡང་ཡང་བསྔགས་པའི་བདག་
ས



ཇོ་ནང་དཔེ་ཚོགས།
སྤྱིའི་དེབ་དགུ་བཅུ་པ།
ཉིད་ཆེན་པོ་མཚུངས་མེད་སྐྱབས་མཆོག་རྗེ་དམ་པ་འདི་ཉིད་འཁྲུངས་པའི་ཡུལ་དང་རིགས་
རུས་སོགས་ནི། སྟོང་གསུམ་མི་མཇེད་འཇིག་རྟེན་གྱི་ཆ་ཤས་ལྷོ་འཛམ་བུ་གླིང་གི་ཡུལ་
དབུས་བསྐལ་བཟང་རྣམ་འདྲེན་སྟོང་རྩ་གཉིས་མངོན་པར་རྫོགས་པར་སངས་རྒྱས་པའི་
ཚུལ་བསྟན་པའི་གནས་འཕགས་ཡུལ་རྒྱ་གར་རྡོ་ རྗེ་གདན་གྱི་བྱང་ཕྱོགས་སུ་དཔག་ཚད་
བརྒྱ་འདས་པ་ན། འཇམ་དཔལ་རྩ་རྒྱུད་ལས། ང་ཡི་དུས་ནི་ལོ་བརྒྱ་ན། །ཁ་བ་ཅན་གྱི་
མཚོ་བྲི་ནས། །སཱ་ལའི་ནགས་ནི་འབྱུང་བར་འགྱུར། །ཞེས་དང༌། ཡང་དེ་ཉིད་ལས། བྱང་
གི་ཕྱོགས་ལ་བརྟེན་ནས་ནི། །དེ་ཡི་ཚེ་ན་འབྱུང་བར་འགྱུར། །ལྷ་ལྡན་ཡུལ་ཞེས་བྱ་བ་ཡི།
གངས་ཅན་རི་ཡི་ནང་གནས་པའི། །ཞེས་སོགས་མདོ་རྒྱུད་དུ་མ་ནས་ལུང་གིས་བསྟན་ཅིང་།
བདག་ཅག་ གི་ སྟོན་པ་མཉམ་མེད་ཐུབ་པའི་དབང་པོའི་ཞབས་ཀྱིས་མ་བཅགས་ཀྱང་
གསུང་གི་འོད་ཟེར་གྱིས་སྣང་བར་བྱས་པ། ཁྱད་པར་འཕགས་མཆོག་ཕྱག་ན་པད་དཀར་
འཛིན་པ་མཆོག་གི་གདུལ་ཞིང་དུ་གྱུར་པ། དེ་ཡང་བཀའ་གདམས་གླེགས་བམ་ལས།
ཤར་རྡོ་རྗེ་གདན་གྱི་བྱང་ཕྱོགས་ན། །གནས་པུར་རྒྱལ་བོད་ཅེས་བྱ་བ་ཡོད། །རི་མཐོན་པོ་
གནམ་གྱི་ཀ་བ་ཡོད། །མཚོ་དམའ་མོ་གཡུ་ཡི་མཎྜལ་ཡོད། །གངས་དཀར་པོ་ཤེལ་ཀྱི་
མཆོད་རྟེན་ཡོད། །སྤང་སེར་པོ་གསེར་གྱི་ལྷུན་པོ་ཡོད། །དྲི་ཞིམ་པོ་སྨན་གྱི་བདུག་སྤོས་
ཡོད། །ཚོན་བཀྲ་བ་གསེར་གྱི་མེ་ཏོག་ཡོད། །དབྱར་བཀྲ་བ་གཡུ་ཡི་མེ་ཏོག་ཡོད། །ཀྱེ་
གངས་རིའི་མགོན་པོ་སྤྱན་རས་གཟིགས། །གནས་དེ་ན་ཁྱོད་ཀྱི་ཞིང་ཁམས་ཡོད། །ཞིང་དེ་
ན་ཁྱོད་ཀྱི་གདུལ་བྱ་ཡོད། །ཅེས་སོགས་གསུངས་པ་ལྟར་སྣོད་བཅུད་ལ་ཕུན་སུམ་ཚོགས་
པའི་ཁྱད་ཆོས་མཐའ་ཡས་པས་བརྒྱན་པའི་པུར་རྒྱལ་བོད་ཀྱི་ཞིང་ཁམས་གངས་ཅན་སཱ་
ལའི་སྨན་ལྗོངས་ཞེས་ཡོངས་སུ་གྲགས་པ། དེ་ལ་སྟོད་མངའ་རིས་སྐོར་གསུམ་དང༌། བར་
དབུས་གཙང་རུ་བཞི་དང་། སྨད་མདོ་ཁམས་སྒང་དྲུག་སྟེ་ཁག་གསུམ་དུ་ཕྱེ་བའི་སྨད་མདོ་
3



མཁན་ཀུན་དགའ་ཤེས་རབ་གསལ་བྱེད། ཤར་འཛམ་ཐང་པ་ངག་དབང་བློ་གྲོས་གྲགས་པའི་རྣམ་ཐར། པོད་དང་པོ།
ཁམས་སྒང་དྲུག་གི་ནང་ཚན་གྱི་ཆར་གཏོགས། དེ་ཡང་། འཇམ་དཔལ་རྩ་རྒྱུད་ལས། ཤར་
གྱི་ཕྱོགས་སུ་རབ་ཏུ་བསྟན། །འོད་ཆེན་པོ་ནི་ཛམ་བྷ་ལ། །གནོད་སྦྱིན་རྒྱལ་པོ་ཡང་དག་
འགྲུབ། །དེ་ཚེ་ལོངས་སྤྱོད་མ་ལུས་འདོད། །ཅེས་སོགས་རྒྱལ་བའི་ལུང་གིས་ཟིན་ཅིང་ཁྱད་
པར་དུས་གསུམ་སངས་རྒྱས་ཐམས་ཅད་ཀྱི་སྤྲུལ་པ་ཀུན་མཁྱེན་ཇོ་ནང་པ་ཆེན་པོས། མ་ཀི་
འཛི་ཀ་ཞེས་པའི་ས་ཕྱོགས་སུ། །ཆུ་བོའི་འགྲམ་ལ་བརྟེན་པའི་ལུང་བ་རུ། །སྐྱེ་བོ་དམུ་རྒོད་
དར་བའི་ཡུལ་ས་ན། །ཨ་མི་སྐུ་མཆེད་དག་གི་བསྟན་པ་རྒྱས། །གནོད་སྦྱིན་གཏེར་བདག་
མིང་གི་དགོན་པ་རུ། །དུས་ཀྱི་འཁོར་ལོའི་བཤད་སྒྲུབ་གཙོ་བོར་སྟོན། །ཟབ་ལམ་རྡོ་རྗེ་
ཐེག་པའི་དགེ་ལེགས་རྒྱས། །ཀུན་གྱིས་མཆོད་གནས་བཀུར་བསྟི་བྱ་བའི་གནས། །ཞེས་
སོགས་ལུང་གིས་བསྔགས་ཤིང་། ལུང་ཟིན་གྱི་སྐྱེས་བུ་ཆེན་པོ་དྲུང་དཀའ་བཞི་པ་རཏྣ་ཤྲཱི་
ཞེས་སྙན་པའི་བ་དན་སྲིད་པའི་རྩེ་མོར་གཡོ་བ་གང་དེས་ཆགས་འདེབས་མཛད་ཅིང༌། རྗེ་
བཙུན་བྱམས་པ་དང་ རིགས་གསུམ་མགོན་པོ་སོགས་སངས་རྒྱས་དང་བྱང་ཆུབ་སེམས་
དཔའི་སྤྲུལ་པ་མཁས་ཤིང་གྲུབ་པའི་སྐྱེས་ཆེན་དམ་པ་གྲངས་ལས་འདས་པ་རྒྱུན་མི་ཆད་
པར་བྱོན་པའི་གནས་མཆོག་གངས་ཅན་གྱི་ཤམ་བྷ་ལ་གཉིས་པ་དཔལ་འཛམ་ཐང་བསམ་
འགྲུབ་ནོར་བུའི་གླིང་ཞེས་པའི་ཆོས་ཀྱི་གྲོང་ཁྱེར་ཆེན་པོ་གང་དེ་བདག་ཉིད་ཆེན་པོ་འདི་
ཉིད་སྐུ་བལྟམས་པའི་གནས་ཡིན་ནོ། །རྗེ་དམ་པ་གང་དེའི་རིགས་རུས་ནི། སྨད་མདོ་ཁམས་
རྡོ་རོལ་གྱི་ཆར་གཏོགས་རྡོ་སྨད་ཕྱོགས་སུ་སྟོད་ཝ་ཤུལ་དང་སྨད་རྒྱལ་རོང་ཁྲོ་སྐྱབས་གཉིས་
ཀྱི་ས་མཚམས་སུ་དར་སྐུ་ཞེས་བར་སྐབས་རེར་ཡར་ཝ་ཤུལ་གྱི་མངའ་ཁོངས་དང་བར་སྐབས་
རེར་མར་ཁྲོ་སྐྱབས་ཀྱི་མངའ་རིས་སུ་གཏོགས་པ། བར་སྐབས་རེར་སྡེ་རང་མགོ་མ་ལྟ་བུ་
ཕལ་ཆེར་རྒྱལ་རོང་ཁྲོ་སྐྱབས་ཀྱི་ཁོངས་སུ་གཏོགས་པའི་གྲོང་ཚོ་ཞིག་ཡོད་ལ། དེ་ནི་དར་སྐུ་
ནམ་མཁའ་རྒྱལ་མཚན། གཏེར་སྟོན་བསམ་གཏན་སྙིང་པོའམ་བསམ་གཏན་གླིང་པ། མ་
3



ཇོ་ནང་དཔེ་ཚོགས།
སྤྱིའི་དེབ་དགུ་བཅུ་པ།
ཏི་པདྨ། འཛམ་ཐང་ཚེས་བཅུ་སྐུ་ཕྲེང་དང་པོ་རཏྟ་ཀིརྟི། བླ་མ་རིག་འཛིན། ཨོ་རྒྱན་ཡེ་ཤེས།
བླ་མ་བསོད་ནམས་བཀྲ་ཤིས། བླ་མ་པདྨ་བཀྲ་ཤིས། དབོན་པོ་ཆོས་འབྱོར། སྤྲུལ་སྐུ་ཀུན་
དགའ་ཉི་མ་སོགས་གྲུབ་བརྙེས་ཀྱི་སྐྱེས་ཆེན་དང་སར་གནས་ཀྱི་སེམས་དཔའ་དུ་མ་བྱོན་
པའི་ཡུལ་དེ་ལ་དེར་སྐུ་སྟོད་མ་དང་དར་སྐུ་སྨད་མ་གཉིས། སྨད་མ་ལ་ཡང་། རྡུ་གཞུང་། དར་
སྐུ་ཏོག རྡོ་ན་སོགས་ཚོ་ཤོག་མང་པོ་ཞིག་ཡོད་པ་ལས། རྡོ་ན་ཞེས་པའི་གྲོང་དེར་དར་སྐུ་ཨ་
འབྲོག་གི་རྒྱུད་དུ་གཏོགས་པ་བྱང་ཆུབ་ཟེར་བ་ལ་སྲས་གསུམ་སྟེ། ཆེ་བ་ཚེ་དཔལ་ལམ་ཚེ་
རིང་དཔལ་ལྡན། འབྲིང་བ་ཚེ་འཕེལ། ཆུང་བ་བདེ་ལྡན་དང་གསུམ་ཡོད་པ་ལས། ཆེ་བ་ཚེ་
རིང་དཔལ་ལྡན་རང་ཡུལ་ནས་གནས་སྤར་ཏེ་འཛི་ཀ་སྟོད་ཕྱོགས་འཛམ་ཐང་གི་ཉེ་འདབས་
ཡུལ་བ་ཁག་གསུམ་ཞེས་གྲོང་ཤོག་གསུམ་ཡོད་པའི་གོང་མ་བུད་ཁང་མདའའམ་ཡང་ན་
ལུང་བའི་བུག་གམ་ཕུ་དཀར་ཕྱོགས་སྐྱོང་བའི་གཞི་བདག་ལྷ་བཟི་དུང་རབ་དཀར་པོ་ཞེས་
པ་གནས་པའི་རི་ཞིག་གིས་གང་ཡོད་པས་བུག་གང་མདའ་ཞེས་ཟེར་བ་ཟུར་ཆག་སྟེ་བུད་
ཁང་མདའ་ཟེར་བའི་གྲོང་ཚོ་དེར་གཞིས་ཆགས་ཏེ་གནས་པ་རང་ བཞིན་དྲང་ཞིང་དཔའ་
མཛངས་རྟུལ་ཕོད་དང་ལྡན་པ་དམ་པའི་ལྷ་ཆོས་ལ་དད་པ་འཇིག་རྟེན་མི་ཆོས་ལ་མཁས་པ་
དེ་ཉིད་རྗེ་དམ་པ་འདིའི་གཟུགས་སྐུ་སྐྱེད་བྱེད་ཀྱི་ཡབ་ཡིན་ལ། ཡུམ་ནི་རྒྱུད་འཇམ་ཞིང་
ཆོས་ལ་དགའ་བ་གཡོ་སྒྱུ་སོགས་བུད་མེད་ཀྱི་སྐྱོན་དང་བྲལ་བ་རྒྱ་བཟའ་འགུར་ལོ་ཞེས་པ་
དེ་ཡིན་ནོ། །དེ་ལྟར་ན་གོང་དུ་བཤད་མ་ཐག་པའི་དར་སྐུ་ལ། བཟི་ར་རྒྱུད། ཨ་འབྲོག་རྒྱུད།
ཨ་ཀླུ་རྒྱུད། བླ་སྐོར་རྒྱུད་སོགས་རུས་རྒྱུད་དུ་མ་ཞིག་ཡོད་པ་ལས། ཡབ་ཚེ་རིང་དཔལ་ལྡན་
ནི་ཨ་འབྲོག་གི་རྒྱུད་དུ་གཏོགས་པའི་རྗེ་རིགས་ཡིན་པར་མངོན་ལ། དེ་བོད་ཀྱི་རུས་ཆེན་
བཞིའམ་ལྔ་ལས་གང་དུ་གཏོགས་པ་ཡིན་སྙམ་ན། གྱི་ལུང་བཀྲ་ཤིས་རྒྱ་མཚོ་དང་ཐུགས་
མཆོག་རྡོ་རྗེ་གཉིས་ཀྱིས་བྲིས་པའི་བོད་མི་བུ་གདུང་དྲུག་གི་རུས་མཛོད་དུ་ཤར་རྒྱལ་མོ་རོང་
32



མཁན་ཀུན་དགའ་ཤེས་རབ་གསལ་བྱེད།
ཤར་འཛམ་ཐང་པ་ངག་དབང་བློ་གྲོས་གྲགས་པའི་རྣམ་ཐར། པོད་དང་པོ།
གི་རྗེ་རིགས་ཐམས་ཅད་སྦྲ་རིགས་ཡིན་པར་བཤད་ལ། བདག་ཉིད་ཆེན་པོ་འདི་ཉིད་
འཛམ་ཐང་སྒར་ཁག་གསུམ་གྱི་ཡ་གྱལ་ཚེས་བཅུ་སྐུ་ཕྲེང་དང་པོ་རཏྭཱ་ཀིརྟིའམ་རིན་ཆེན་
གྲགས་པ་དང་སྐུ་རུས་གཅིག་ཡིན་པ་ཡོངས་གྲགས་ལྟ་བུ་དང་། འཛི་ཀའི་ལྷ་མོ་དར་ཐང་
གི་ཉེ་འདབས་སུ་ཡོད་པའི་ཀ་ཐོག་ཅེས་པའི་སྡེ་ཚོ་འདི་ཡང་རྗེ་དམ་པ་འདི་དང་རུས་རྒྱུད་
གཅིག་ཡིན་ཟེར། དེ་ལྟར་ན་རྗེ་བླ་མ་དམ་པ་འདི་ཉིད་ཀྱིས་མཛད་པའི་ཇོ་ནང་ཆོས་འབྱུང་
ལྷན་ཐབས་ལས། རྗེ་ཇོ་ནང་པ་ཆེན་པོ་གང་ཉིད་ཀྱི་རྣམ་འཕྲུལ་དུ་གྲགས་པ་ཚེས་བཅུ་
རིན་ཆེན་གྲགས་པ་འཁྲུངས་ཡུལ་རྡོའི་སྨད་ཀྱི་ཆར་གཏོགས་དར་སྐུ་འབྱོར་འགོས་ཐང་སྟེ་
དེར་གདུང་རུས་བསེ་ཁྱུང་གི་རྒྱུད་ལས་ཆད་པའི་མི་རིགས་སུ་སྐུ་བལྟམས། ཞེས་དང་། ཡང་
དེ་ཉིད་ལས། བྱ་ཡུར་འཛོང་བོ་བླ་མ་མཚན་བཟང་ཡང་། ཚེས་བཅུའི་སྐུ་རིན་ཆེན་གྲགས་
པ་དང་རུས་གཅིག་པ་བསེ་ཁྱུང་སྦྲའི་རིགས་ཡིན་པར་གསུངས། དེ་དང་གོང་གི་བོད་མི་བུ་
གདུང་དྲུག་གི་རུས་མཛོད་དུ་བཤད་པ་གཉིས་མཐུན་འདུག་པས་བདག་ཉིད་ཆེན་པོ་གང་
ཉིད་ཀྱི་སྐུ་རུས་བསེ་ཁྱུང་སྦྲ་ཡིན་ནམ་སྙམ། ཡང་གོང་སྨོས་ཀ་ཐོག་ཡུལ་ཚོའི་ནང་གི་རྒན་
པོ་རྣམས་ཀྱི་ངག་རྒྱུན་དུ་འདི་ལྟར། ཀ་དམ་པ་བདེ་གཤེགས་དང་རིགས་རུས་གཅིག་པའི་
མི་ཞིག་མཚོ་སྔོན་པོའི་ཕྱོགས་སུ་སོང་། དེའི་རུས་རྒྱུད་ལས་ཆད་པའི་མི་འགའ་ཞིག་རྡོ་ཁོག་
དར་སྐུ་ཕྱོགས་སུ་སོང་ཞིང་དེར་དོར་སྐུ་ཏོག་ཅེས་པའི་མཁར་བརྩིགས་ཏེ་གཞིས་ཆགས།
དེའི་མི་རྒྱུད་རིམ་གྱིས་འཕེལ་བ་ལས་དྲུང་རཏ་ཤྲཱི་དང་། ཚེས་བཅུ་རཏཱ་ཀིརྟི་སོགས་འཁྲུངས།
རཏྣ་ཀིརྟི་འཛམ་ཐང་དུ་བྱོན་ཏེ་ཕྱིས་སུ་དགོན་དེར་མཆོད་རྟེན་བཀྲ་ཤིས་སྒོ་མང་བཞེངས་
གྲུབ་
་པའི་དགའ་སྟོན་གྱི་སྐབས་སུ་ཁོང་གི་སྤུན་གུར་མགོན་དང་ཞིང་སྐྱོང་གཉིས་དར་སྐུ་
ནས་འཛམ་ཐང་དུ་འོང་། འཛི་སྨད་ཀ་ཐོག་ཏུ་གཞིས་ཆགས། ཚ་ཡི་མགོ་གུར་གྱིས་མནན།
དམུ་ཡི་མགོ་ཞིང་གིས་མནན། ཞེས་པའི་ལུང་བསྟན་ཞིག་ཀྱང་ཡོད། རྗེ་དམ་པ་འདི་ཡང་
31



ཇོ་ནང་དཔེ་ཚོགས།
བདུད་འཇོམས་ཆོས་
སྤྱིའི་དེབ་དགུ་བཅུ་པ།
དེ་དག་དང་རིགས་རུས་གཅིག་པ་ཡིན་ཟེར། དེ་ལྟར་ན་ཀ་དམ་པ་བདེ་གཤེགས་ཀྱི་གདུང་
རིགས་ནི་རུས་ཆེན་སྒ་ཡིན་པར་བོད་མིའུ་གདུང་དྲུག་གི་རུས་མཛོད་དང་གུ་བཀྲའི་ཆོས་འབྱུང་།
པ་འབྱུང་གསུམ་ཀ་ནས་མཐུན་པར་གསུངས། ཡང་ད་སྐབས་ཡོད་པའི་
དར་སྐུ་ཕྱོགས་ཀྱི་རྒན་རབས་པ་ཁ་ཤས་དང་། དར་སྐུའི་བླ་མ་ཆོས་མཛོད་སོགས་ཀྱིས་བཤད་
པ་ལྟར་ན། ཁོང་ཚོ་དར་སྐུ་ཚང་ལ་སྔར་རུས་མཛོད་ཀྱི་ཡི་གེ་ཡོད་ཀྱང་རིག་གསར་གོད་ཆགས་
ཀྱི་སྐབས་སུ་མེད་སོང་ན་ཡང་། ང་ཚོ་དར་སྐུ་བ་ལ། ཨ་འབྲོག་རྒྱུད། བཟི་ར་རྒྱུད། ཨ་ཀླུ་རྒྱུད།
བླ་སྐོར་རྒྱུད་སོགས་ཡོད་པ་ལས་ཨ་འབྲོག་རྒྱུད་དང་ཨ་ཀླུ་རྒྱུད་སོགས་ནི་ཨ་ལྕགས་འབྲིའི་
རུས་རྒྱུད་ཡིན་ཟེར། ཡང་རྗེ་བླ་མ་དམ་པ་འདི་དང་ཕ་སྤུན་གྱི་སྤུན་དུ་གྱུར་པ་མཉམ་ཉིད་
ཟེར་བ་དེས་སྔར་བློ་མ་ཁོང་གི་ཞལ་ནས་ང་ཚོ་སྨུག་པོ་སྡོང་གི་རུས་རྒྱུད་ཡིན་ཞེས་གསུངས་
སམ་སྙམ་པ་ཞིག་ཁོའི་སེམས་ན་ཡོད་ཀྱང་གསལ་བོ་མི་དྲན་ཟེར། དེས་ན་བདག་ཉིད་ཆེན་
པོ་འདི་ཉིད་ཀྱི་སྐུའི་རིགས་རུས་ནི་རུས་ཆེན་བཞི་ལས་གང་རུང་དུ་གཏོགས་པའི་རིགས་
རུས་ཕུན་སུམ་ཚོགས་པའི་རྗེ་རིགས་ཤིག་ཡིན་པར་མངོན་ན་ཡང་། རུས་ཆེན་བཞི་ལས་
གང་ཡིན་ཐག་ཆོད་པའི་ཁུངས་གསལ་བོ་རེ་ཞིག་མ་རྙེད་དོ། །
བདག་ཉིད་ཆེན་པོ་གང་ཉིད་སྐུ་བལྟམས་པའི་དུས་ནི། དེ་ཡང་བྱང་ཆུབ་སེམས་དཔའ་
ལྷའི་བུ་དམ་པ་ཏོག་དཀར་པོས་གཟིགས་པ་ལྔ་ལ་གཟིགས་ནས་དགའ་ལྡན་ནས་འཕོས་ཏེ་
ཡུམ་ལྷ་མོ་སྒྱུ་འཕྲུལ་ཆེན་མོའི་ལྷུམས་སུ་ཞུགས་པ་ལྟར། མངོན་རྟོགས་རྒྱན་ལས། མངལ་
དུ་འཇུག་པ་མཆོག་དང་ནི། །རིགས་དང་རུས་དང་ཆོ་འབྲང་དང༌། །འཁོར་དང་སྐྱེ་བ་དག་
དང་ནི། །ཞེས་གསུངས་པ་ལྟར་དང༌། སྔོན་བྱོན་སྐྱེས་བུ་དམ་པ་བྱང་ཆུབ་སེམས་དཔའ་རྣམས་
ཀྱིས། ཧ་ཅང་ཕྱུག་པོའི་ཁྱིམ་དུ་མི་སྐྱེ་ཞིང༌། །ཧ་ཅང་དབུལ་བོའི་ཁྱིམ་དུ་མི་སྐྱེ་བར། །སྨོན་
ལམ་བཏབ་པ་ལྟར། ཡབ་ཡུམ་གྱི་རིགས་རུས་དང་ཁྱིམ་གྱི་ལོངས་སྤྱོད་འབྱོར་བ་སོགས་
34



མཁན་ཀུན་དགའ་ཤེས་རབ་གསལ་བྱེད།
ཤར་འཛམ་ཐང་པ་ངག་དབང་བློ་གྲོས་གྲགས་པའི་རྣམ་ཐར།
པོད་དང་པོ།
ལ་གཟིགས་ཏེ། ཤམྦྷ་ལ་ནས་སྤྲུལ་པའི་རོལ་གར་བསྟན་འགྲོའི་དོན་དུ་བསམ་བཞིན་དུ་
སླར་བྱོན་སྐབས་ཡེ་ཤེས་ཀྱི་ལྷ་མོ་དཀར་མོ་དང་སྔོན་མོ་གཉིས་ཀྱིས་སྐྱེལ་མ་མཛད་དེ། ལྷ་
མོ་དཀར་མོ་དེས་བུམ་ཆུ་དཀར་པོ་ཕུལ། ལྷ་མོ་སྔོན་མོ་དེས་བུམ་ཆུ་ནག་པོ་དེ་བས་ཉུང་བ་
ཕུལ་བཞིན་བྱོན་ནས་གཟའ་སྐར་ཕུན་སུམ་ཚོགས་པ་སོགས་དུས་བཟང་པོ་ལ་ཡུམ་གྱི་ལྷུམས་
སུ་ཞུགས། ཞེས་ཉིད་ཀྱི་ཞལ་ནས་གསུངས། དེ་ཡང་བྱང་ཆུབ་སེམས་དཔའ་སེམས་ཅན་
གྱི་དོན་དུ་མངལ་སྐྱེ་མཛད་པ། འགྲེལ་ཆེན་དྲི་མེད་འོད་ལས། གང་ཞིག་ཆེན་པོའི་མི་རྣམས་
སྨིན་པར་བྱ་བའི་དོན་དུ་མངལ་ནི་འཛིན་པ་འདི་མཛད་ཅིང་། །སྲིད་པའི་འཆིང་ལས་གྲོལ་
ཡང་སྲོག་ཆགས་རྣམས་ཀྱི་ལམ་ནི་སྟོན་པའི་སླད་དུ་སྲིད་པ་སྟེ། །སྣ་ཚོགས་སྐྱེས་རབས་
ཕྲེང་བ་ཡོན་ཏན་དང་ལྡན་སེམས་ཅན་དོན་གཉེར་རྣམས་ཀྱིས་མཐོང་གྱུར་པ། །དང་པོའི་
སངས་རྒྱས་རྫུ་འཕྲུལ་ཆེ་ལྡན་སྤྱོད་པ་དག་སྟེ་སྐྱོབ་པ་དེ་ལ་ཕྱག་འཚལ་ལོ། །ཞེས་གསུངས་པ་
ལྟར་རོ། །དེའི་ཚེ་རྗེ་བཙུན་སྒྲོལ་མའི་ཞལ་མཐོང་ཞིང་མངོན་ཤེས་ལ་ཐོགས་པ་མེད་པའི་
བླ་མ་ཚུལ་ལྡན་གྱི་རྨི་ལམ་འོད་གསལ་དུ་འཇུ་མི་ཕམ་རིན་པོ་ཆེ་ལྷ་དང་ལྷ་མོ་གྲྭ་སློབ་མང་
པོས་གདུགས་དང་རྒྱལ་མཚན་མེ་ཏོག་སོགས་མཆོད་རྫས་དུ་མ་དང་བཅས་ཚེ་དཔལ་ཚང་
གི་ཁྱིམ་དུ་ཕེབས་ནས་བདག་འདི་ཚང་ལ་སླེབས་པ་ཡིན་གསུངས་པའི་ཉམས་སྣང་ཤར།
བླ་མ་ཚུལ་ལྡན་གྱིས་བླ་མ་འཛམ་ངོས་སང་ལ་བདག་གི་རྩ་བའི་བླ་མ་མི་ཕམ་རིན་པོ་ཆེ་ཚེ་
དཔལ་ཚང་ལ་བྱོན་ཡོད་པས་ཁོ་བོ་ད་སྐབས་ཤིན་ཏུ་དགའ་ཞིང་སྐྱིད་འདུག་ཞུས། དམ་པ་
འདི་ཉིད་ལྷུམས་སུ་ཞུགས་པ་ནས་བཟུང་ཡུམ་གྱི་ལུས་ལ་ན་ཚ་སོགས་མི་བདེ་བ་ཅུང་ཟད་
ཀྱང་མེད་པར་རྒྱུན་དུ་ལུས་སེམས་དགའ་བདེས་ཁྱབ་པར་གྱུར་ཏོ། །མ་ཡུམ་ཤིང་འཐུ་ཆུ་
ལེན་སོགས་སུ་འགྲོ་བའི་སྐབས་སོགས་རྒྱུན་དུ་ཁོང་གི་སྟེང་དུ་འཇའ་ཁ་དོག་སྣ་ལྔ་ཟླུམ་
པོས་བསྐོར་བ་འབྲལ་མེད་ལྟ་བུ་དང་འོད་དཀར་གྱི་གུར་ཁང་ལྟ་བུའི་ནང་དུ་ཡོད་པ་དང་།
j5



ཇོ་ནང་དཔེ་ཚོགས།
བོ་མཚོ་ཁ་ཞིག་ཏུ་སྨུག་པ
སྤྱིའི་དེབ་དགུ་བཅུ་པ།
བར་སྐབས་སུ་འཇའ་དྲང་མོ་དུང་ཆེན་གྱི་དབྱིབས་ལྟ་བུ་མ་ཡུམ་གྱི་སྐེད་པར་ཟུག་ཡོད་པ་
སོགས་ཡུལ་མི་ཀུན་གྱིས་རྒྱུན་དུ་ཡང་ཡང་མཐོང་། ཡབ་ཀྱི་རྨི་ལམ་དུ་རིན་པོ་ཆེ་གསེར་གྱི་
སྒོམ་བུ་ཞིག་རྙེད་པར་རྨིས། ཡུམ་གྱི་རྨི་ལམ་དུ་ཡང་གསེར་གྱི་སྐུ་གཟུགས་ལེགས་པར་
མཛེས་པ་ཞིག་རྙེད་པར་རྨིས། ཡབ་ཚེ་རིང་དཔལ་ལྡན་ཁོང་རི་མགོར་འགྲོ་སྐབས་རྒྱང་རིང་
པའམ་ན་བུན་བསང་དུད་ལྟ་བུ་རིང་བོ་གནམ་ལ་ཟུག་པ་ ཞིག་
མཐོང་། དེ་དང་ཉེ་བར་སོང་བ་ན་སྨུག་པའམ་ན་བུན་དེ་ཡལ་ནས་ཀླུ་དཀར་པོ་སྦྲུལ་མཇུག་
དང་སྦྲུལ་གྱི་གདེངས་ཀ་ཅན་ལག་གཉིས་ཐལ་མོ་སྦྱར་བ་གཟུགས་བྱད་ཤིན་ཏུ་མཛེས་པ་
ཞིག་ཏུ་གྱུར། དེ་ཡང་ཡལ་བའི་ཤུལ་ནས་རྒྱུ་རིན་པོ་ཆེའི་རིགས་ལས་གྲུབ་པའི་དབྱིབས་
ནོར་བུ་མིག་གཅིག་པ་ལྟ་བུ་འོད་དང་ལྡན་པ་ཞིག་རྙེད། ཡང་ཉིན་གཅིག་ཡབ་ཚེ་དཔལ་
ལམ་ལ་འགྲོ་སྐབས་ཐང་སྟོང་ཞིག་ནས་གདན་ཆ་ཁེབས་སི་སྟེ་གྲུམ་ཙེ་གསར་བ་ཤིན་ཏུ་
མཛེས་པ་དང་དཀར་ཡོལ་བཀྲ་ཤིས་རྟགས་བརྒྱད་ཀྱི་རི་མོ་མཛེས་པ་ཅན་དང་བཅས་པ་
རྙེད། མ་ཡུམ་གྱིས་ཀྱང་དགུན་དུས་སུ་རི་ངོས་ནས་མེ་ཏོག་སེར་ཆེན་ཆེ་བ་གཅིག་དང་ཡང་
མེ་ཏོག་མང་པོ་སྤུང་སྐྱེས་ཁ་དོག་སྣ་ཚོགས་ཅན་མང་པོ་མཐོང་ཞིང་རྙེད། རང་ཁྱིམ་གྱི་ཉེ་
འཁོར་དུ་དགུན་དུས་དངུལ་ཤིང་སུར་དཀར་གསར་དུ་སྐྱེས་པའི་རྩེར་མེ་ཏོག་ཁ་དོག་སྣ་
ཚོགས་པ་འདབ་མ་མང་པོ་ཅན་ཤིན་ཏུ་མཛེས་པ་མང་པོ་སྐྱེས་སོ། །དེ་ནས་སྐུ་བལྟམས་
པར་ཉེ་བའི་ཚེ་བྱང་ཆུབ་སེམས་དཔའ་རྒྱལ་སྲས་དོན་ཀུན་གྲུབ་པ་སྐུ་བལྟམས་པའི་ཚེ་ཡུམ་
སྒྱུ་འཕྲུལ་ཆེན་མོ་ལུམྦི་ནིའི་ཚལ་དུ་བྱོན་པ་ལྟར། ཡབ་ཡུམ་གཉིས་དཔལ་གྱི་གནས་མཆོག་
འཛམ་ཐང་དུ་བྱོན་ཏེ། སྦྱང་བའི་དངོས་སློབ་དྲུང་སྤྲུལ་གྱི་མི་རྒྱབ་བསོད་ནམས་དཔལ་
འབྱོར་ཚང་ཟེར་བའི་ཁྱིམ་གཙང་མ་ཞིག་ཏུ། འཛམ་ཐང་དགོན་དཔལ་བསམ་འགྲུབ་ནོར་
བུའི་གླིང་དུ་ཕྱག་དང་སྐོར་བ་བྱེད་བཞིན་བཞུགས་པའི་དུས་སུ། དེ་ཚང་གི་ཁང་བའི་ཐོག་
J!
36



མཁན་ཀུན་དགའ་ཤེས་རབ་གསལ་བྱེད།
པོད་དང་པོ།
ཤར་འཛམ་ཐང་པ་ངག་དབང་བློ་གྲོས་གྲགས་པའི་རྣམ་ཐར།
འགེབ་ངོས་ནས་གློ་བུར་དུ་མེ་ཏོག་སེར་ཆེན་གསུམ་གསར་དུ་སྐྱེས་ཤིང་མངོན་པར་བཞད་དོ། །
དེ་ལ་སོགས་པ་ངོ་མཚར་བའི་དགེ་མཚན་ཤིན་ཏུ་མང་པོ་ཡོད་པ་དེ་དག་ནི། ཟས་གཙང་
སྲས་པོ་ཡུམ་གྱི་ལྷུམས་སུ་བཞུགས་པའི་གནས་སྐབས་ལྟར་དཀར་ཕྱོགས་ལ་མངོན་པར་
དགའ་བའི་ལྷ་ཀླུ་སོགས་ཀྱིས་དགའ་སྤྲོ་རྒྱ་ཆེན་པོས་སྲུང་སྐྱོབ་བྱེད་པའི་མཚན་རྟགས་ཡིན་
པ་གོར་མ་ཆག་གོ །
དེ་ནས་རབ་བྱུང་བཅོ་ལྔ་པའི་བགྲང་བྱ་ང་བཞི་པ་ཕུག་ལུགས་བདག་ཅག་གི་སྟོན་པའི་
དགུང་སྙིང་དང་མཐུན་པར་དྲག་པོ་ལྕགས་སྤྲེལ་༼༡༩༢༠༽ ལོའི་ཟླ་ཚེས་གཟའ་སྐར་བྱེད་
སྦྱོར་ཕུན་སུམ་ཚོགས་པའི་ཉིན་འཇའ་དང་འོད་ཀྱིས་ཁྱབ་པ་མེ་ཏོག་གི་ཆར་བབ་པ་སོགས་
ཡ་མཚན་པའི་ལེགས་ལྟས་དུ་མ་དང་བཅས་ཡུམ་ལ་ན་ཚ་དང་ཟུག་གཟེར་ཅུང་ཟད་མེད་
པར་ཁྱེའུ་དུང་ལྟར་དཀར་ཞིང་འོད་དང་ལྡན་པ་ཡིད་དུ་འོང་བ་བལྟ་བས་ཆོག་མི་ཤེས་པ།
འོད་སྲུང་གིས་ཞུས་པའི་མདོ་ལས། པདྨ་ཆུ་ལས་སྐྱེས་གྱུར་ཀྱང༌། །ཆུ་ཡི་རྫབ་ཀྱིས་གོས་
པ་མེད། །དེ་བཞིན་བྱང་ཆུབ་འཇིག་རྟེན་སྐྱེས་གྱུར་ཀྱང་། །འཇིག་རྟེན་ཆོས་ཀྱིས་ནམ་ཡང་
གོས་པ་མེད། །ཅེས་གསུངས་པ་ལྟར་མངལ་གྱི་དྲི་མས་མ་གོས་པ་ངོ་ཚ་ཁྲེལ་ཡོད་ཀྱི་གོས་
དང་ལྡན་པའི་མཚོན་བྱེད་དུ་ལྟེ་བ་གཟན་གྱི་ཚུལ་དུ་མནབས་ཏེ་གྲོད་པ་ལྟ་བུའི་ནང་དུ་
བཞུགས་པ་ཞིག་སྐུ་དབུ་མཇུག་མ་ལོག་པར་བལྟམས་ཏེ་གཟུགས་སྐུ་མཚན་དཔེའི་མེ་ཏོག་
གསར་བ་སྐལ་ལྡན་སྐྱེ་དགུའི་བསོད་ནམས་ཀྱི་དཔལ་དུ་མངོན་པར་བཞད་དོ། །
དེ་ཡང་བྱིས་པ་གཞན་དང་མི་མཐུན་པར་འཁྲུངས་མ་ཐག་ངུ་སྐད་འདོན་པ་སོགས་མི་
བྱེད་པར་འཛུམ་མདངས་དང་བཅས་
བཅས་ཅུང་ཟད་ངལ་
ང་ཟད་ངལ་དུབ་པའམ་ཐང་ཆད་པའི་ཚུལ་གྱིས་གླལ་
བ་ལྟ་བུ་ལན་གསུམ་བྱས་ནས་དྲི་ཆུ་དཀར་པོ་འོ་མའི་མདོག་ལྟ་བུ་གཏོང་ངོ་། །དེ་དག་ནི་
ཟས་གཙང་སྲས་པོ་ན་བཟའ་དང་བཅས་སྐུ་འཁྲུངས་མ་ཐག་ཏུ་ཕྱོགས་བཞིར་གོམ་པ་བདུན་
ལ་
37



ཇོ་ནང་དཔེ་ཚོགས།
སྤྱིའི་དེབ་དགུ་བཅུ་པ།
རེ་བོར་བའི་ཤུལ་དུ་མེ་ཏོག་པདྨ་རེ་རེ་འཁྲུངས་པ་དང་ཆོས་མཚུངས་སོ། །དེ་ཚེ་ཉེ་འཁོར་
ན་ཡོད་པའི་མི་རྣམས་ཀྱིས་འདི་ནི་བྱིས་པ་གཞན་དང་མི་མཐུན་པའི་ཡ་མཚན་པ་ཞིག་ཡིན་
པས་སྤྲུལ་པའི་སྐུ་ཞིག་ཡིན་ངེས་པ་རེད་ཅེས་གླེང་ངོ་། །
དེ་ནས་ཡབ་ཀྱིས་རྟོགས་པའི་དབང་ཕྱུག་བླ་མ་ཚུལ་ལྡན་ལ། ངེད་ཚང་ལ་བྱིས་པ་ཞིག་
སྐྱེས་ཡོད་པས་དེ་ལ་ཁྲུས་བྱབ་སྲུང་བ་ཚེ་འགུགས་བཅས་གསུང་པ་དང་ཕུར་བ་ཞིག་ཀྱང་
གསུང་དགོས་པས་དེའི་ཆེད་དུ་བྱོན་པར་ཞུས། བླ་མ་ཚུལ་ལྡན་གྱི་ཞལ་ནས། མདང་དགོང་
བདག་གི་རྨི་ལམ་དུ་ལྷོ་ཕྱོགས་ཀྱི་ནམ་མཁར་ཞོ་གསར་སྤུངས་པ་ལྟ་བུའི་ཆུ་འཛིན་གྱི་
དབུས་ནས་རྗེ་བཙུན་འཇམ་པའི་དབྱངས་ཀྱི་སྐུ་དམར་སེར་འོད་འཕྲོ་བ་ཞིག་བྱོན་འོངས་
ནས་ཁྱེད་ཚང་གི་ཁྱིམ་ཁང་བཟང་མཛེས་ཤིང་ལེགས་པ་ཞིག་ཏུ་གྱུར་པའི་ནང་དུ་ཕེབས་
སོང་བ་དང༌། ཁོ་ཡང་ཁང་བཟང་དེའི་ནང་དུ་སོང་བ་ན་འཕགས་པ་འཇམ་དཔལ་གྱི་སྐུ་
ཤིན་ཏུ་མཛེས་པ་ཡིད་དང་བ་འདྲེན་པ་ཞིག་ཡོད་པར་རྨིས། དེ་རིང་ངའི་ཁ་འདོན་གྱི་ཡི་གེ་
འདི་ཁྱེར་ལ་བྱིས་པའི་རྩར་ཞོགས་དང་སང་ཉིན་བདག་གིས་ཁྲུས་སོགས་བྱེད་གསུངས།
ཕྱིར་ཉིན་བླ་མ་ཚུལ་ལྡན་བྱོན་ཏེ་བདག་གི་རྨིས་པའི་འཇམ་དཔལ་དབྱངས་ཀྱི་སྐུ་བཞུགས་
ས་ན་སྐུ་སྐྱེས་བྱིས་པ་འདི་བསྙལ་ཡོད་པ་དང༌། བདག་ལ་སྔོན་ཆད་བླ་མ་མི་ཕམ་རིན་པོ་
ཆེས་ཁོང་ལ་ཕུར་བ་ཞིག་འདོན་དགོས་གསུངས་ཀྱང་དེ་སྐབས་འདོན་མ་དགོས་མོད། ད་
སྐབས་འདིར་འདོན་དགོས་བྱུང་བས་བྱིས་པ་འདི་བདག་གི་བླ་མ་མི་ཕམ་རིན་པོ་ཆེ་འཇམ་
དཔལ་རྣམ་རྒྱལ་རྒྱ་མཚོའི་ཡང་སྤྲུལ་འཁྲུལ་མེད་ཡིན་པར་ཐེ་ཚོམ་མེད། ཅེས་གསུངས།
དེ་ནས་ཤཱཀྱའི་སྲས་པོ་མཆོག་སྐུ་བལྟམས་པའི་ཚེ་ལྷ་རྣམས་ཀྱིས་ཁྲུས་གསོལ་བ་ལྟར། བླ་
མ་ཚུལ་ལྡན་གྱིས་སྤྲུལ་པའི་སྐུ་མཆོག་དེ་ལ་ཁྲུས་བྱབ་སྲུང་བ་ཚེ་འགུགས་དང་བཅས་པ་
རྒྱས་པར་བྱས་ཤིང་སྲུང་མདུད་ཀྱང་གནང་། ཉིན་གསུམ་ལ་ཕུར་བའི་གཏོར་སྒྲུབ་རྒྱས་པར་
38



ཤར་འཛམ་ཐང་པ་ངག་དབང་བློ་གྲོས་གྲགས་པའི་རྣམ་ཐར།
མཁན་ཀུན་དགའ་ཤེས་རབ་གསལ་བྱེད།
པོད་དང་པོ།
གསུངས་ཤིང་སྐུ་རིམ་ཞབས་བརྟན་གཟབ་ལྡན་ཕུལ། མནོལ་གྲིབ་སོགས་ལ་འཛེམ་དགོས་
གསུངས། དེའི་སྐབས་སུ་གྲ་མདའ་གཏེར་སྟོན་གྱི་མཚན་རིག་འཛིན་འགྱུར་མེད་རྡོ་རྗེ་ཞེས་
པའི་མཚན་གསོལ་བ་ཡིན་ནམ་སྙམ། ཀུན་གྱིས་རིག་རྡོར་ཞེས་འབོད། འདི་སྐབས་ཐུགས་
མངོན་ཤེས་ཐོགས་མེད་མངའ་བའི་མི་ཕམ་རིན་པོ་ཆེའི་སློབ་མ་དང་ཆོས་མཆེད་དུ་གྱུར་པ་
ཆོས་རྗེའི་དབོན་པོ་འགྱུར་མེད་རྒྱ་མཚོའི་ཞལ་ནས། ཁོ་བོའི་བླ་མ་དང་ཆོས་ཀྱི་མཆེད་གྲོགས་
འཇམ་དཔལ་དབྱངས་དངོས་འཇུ་མི་ཕམ་ཕྱོགས་ལས་རྣམ་རྒྱལ་འཛམ་ཐང་འདིར་ཕེབས་
ཡོད་པས་རྒྱལ་བ་ཇོ་ནང་པའི་བསྟན་པ་ཉི་མ་ཤར་བ་ལྟ་བུ་ཞིག་བྱེད་ངེས་ཡིན་གསུངས།
དེ་ནས་བཟུང་ཡུལ་དེར་ཆར་ཆུ་དུས་སུ་འབེབས་ཤིང་ལོ་ཕྱུགས་ལེགས་པ་ནད་མུག་འཁྲུག་
རྩོད་ཞི་བ་སོགས་བཀྲ་ཤིས་པའི་དགེ་མཚན་དུ་མ་བྱུང་ངོ༌། །
ཞེས་སྙིགས་དུས་ཀྱི་ཐམས་ཅད་མཁྱེན་པ་ཆེན་པོ་ཤར་འཛམ་ཐང་པ་ངག་དབང་བློ་
གྲོས་གྲགས་པའི་རྣམ་པར་ཐར་པ་དད་པའི་པདྨོ་བཞད་པའི་ལེགས་བཤད་ཉི་མའི་འོད་
ཟེར་ཞེས་བྱ་བ་ལས་རིགས་རུས་ཕུན་སུམ་ཚོགས་པར་ལྷུམས་སུ་ཞུགས་ཤིང་སྐུ་བལྟམས་
པའི་སྐབས་ཏེ་གཉིས་པའོ།། །།
ས་བཅད་གཉིས་པ་སྐུ་ན་ཆུང་བྱིས་པ་གཞོན་ནུའི་དུས་ཀྱི་མཛད་པའི་ཚུལ། སྐུ་ན་ཆུང་
བྱིས་པའི་དུས་སུ་ཡང་ཡབ་ཡུམ་སོགས་ལ་སུན་སྣང་སྐྱེད་པའི་ངུ་ངག་སོགས་མི་བྱེད་པར་
བྱིས་པའི་རྒུད་པ་དང་ཉེ་བར་བྲལ་ཞིང་མཆོག་དམན་གྱི་སྐྱེ་བོ་སུ་ཞིག་གིས་མཐོང་ཡང་
རྒྱུད་ཉོན་མོངས་པའི་རྩུབ་རེག་ཞི་ཞིང་ཡིད་ལ་དགའ་བདེ་དང་དད་པ་རང་ཤུགས་ཀྱིས་སྐྱེ་
བའི་དམིགས་རྐྱེན་དུ་གྱུར་པ་ཞིག་གོ །སྐུ་ན་ཤིན་ཏུ་ཕྲ་བའི་དུས་སྐབས་སུའང་ངོ་མཚར་
བའི་མཐོང་སྣང་དང་ཉམས་སྣང་སྣ་ཚོགས་ཡོད་པར་གསུངས། དེ་ནས་རིམ་གྱིས་བསྐྱེད་
བསྲིང་ཞིང་ཅུང་ཟད་ནར་སོན་ཏོ། །
3



ཇོ་ནང་དཔེ་ཚོགས།
སྤྱིའི་དེབ་དགུ་བཅུ་པ་
དགུང་གྲངས་བཞི་པ་ཁྲག་སྐྱུག་ཅེས་པ་ཆུ་མོ་ཕག་གི་༼༡༩༢༣༽ལོ་ལ་ཡབ་ཡུམ་དང་
བཅས་འཛི་སྟོད་ཕུར་རྩའི་འབྲོག་སྡེའི་ནང་དུ་བྱོན་ནས་དེར་བཞུགས་སྐབས། ཕུར་རྩ་ཁྲོ་
མོ་ཟེར་བ་མི་དཔོན་ཞིག་གིས་པང་དུ་བཟུང་བའི་ཚེ་ཁོང་གི་ཐུགས་སྣང་ལ་ནམ་མཁར་བྱོན་
ཏེ་ལྟད་མོ་སྣ་ཚོགས་མཐོང་བའི་ཉམས་སྣང་ཤར་ཏེ་ཕུར་རྩ་ཁྲོ་མོ་ལ་ཨ་ཁུ་ཁྲོ་མོ་ང་རང་
ནམ་མཁའ་ལ་སོང་ཚེ་ཉི་མ་ལ་ཉེ་བ་ན་ཚ་རེག་བཟོད་མི་ནུས་པ་དང༌། ཟླ་བ་དང་ཉེ་བའི་
ཚེ་གྲང་རེག་བཟོད་མི་ནུས་པ་ཞིག་རེད། བདག་གིས་ནམ་མཁའ་ནས་མར་བལྟས་ཚེ་རི་
དང་ཁང་བ་སྦྲ་སོགས་ཤིན་ཏུ་ཆུང་བ་དང༌། ཁྱོད་མི་རྟ་གཉིས་པོ་ནི་མཐེ་བོང་ཙམ་ལས་
མེད་པ་འདྲ་ཞེས་སོགས་ཡ་མཚན་པ་བར་བར་གསུངས་པས་དེར་གནས་ཀུན་ཧ་ལས་ཤིང་
ངོ་མཚར་བར་གྱུར་ཏོ། །ཡང་ནམ་མཁའ་ལ་ལུག་གི་ཁྱུ་ཚོགས་མང་པོ་དེད་པ་དང༌། ཡང་
བར་སྐབས་རེ་ལ་མི་མ་ཡིན་གྱི་གཟུགས་སྣ་ཚོགས་མཐོང་བར་གསུངས། དེ་ནས་སྐུ་རྩེད་
ནུས་པའི་ཚེ། མདོ་ལས། དུ་བ་ལས་ནི་མེར་ཤེས་དང༌། །ཆུ་སྐྱར་ལས་ནི་ཆུར་ཤེས་ལྟར། །
བྱང་ཆུབ་སེམས་དཔའ་བློ་ལྡན་གྱི། །རིགས་ནི་མཚན་མ་དག་ལས་ཤེས། །ཞེས་གསུངས་པ་
ལྟར། ལྷ་ཁང་དང་སྐུ་གསུང་ཐུགས་ཀྱི་རྟེན་བཞེངས་པ་དང༌། དཀྱིལ་འཁོར་འབྲི་བཞེངས།
དབང་སྐུར་བའི་ཚུལ་དང༌། ཐུགས་མཉམ་པར་བཞག་པའི་ཚུལ་དང་། ཆོས་འཆད་ཉན་
བྱེད་པའི་ཚུལ་སོགས་ཆོས་ཀྱི་བག་ཆགས་སད་པའི་རྟགས་སུ་གྱུར་པ་ཁོ་ན་བྱེད་པ་ལས།
གྲོགས་བྱིས་པ་གཞོན་ནུ་ཕལ་བ་གཞན་ལྟར་ཁྱིམ་ཐབ་སོགས་འཁོར་བ་ཕྱོགས་ཀྱི་ཚུལ་
གཏན་ནས་མི་བྱེད་པ་ཞིག་ཡིན། དབྱར་ཁའི་དུས་སུ་རྫིང་བུའམ་ཆུ་འཁྱིལ་གྱི་ནང་ཉ་ལྕོང་
མང་པོ་ཡོད་པ་ལ་བྱིས་པ་གཞོན་ནུ་རྣམས་ཀྱིས་རྡོ་འཕེན་སྐབས་ཁོང་ལ་བརྡེག་པ་དང་འདྲ་
བར་བཟོད་མི་ནུས་པའི་སྙིང་རྗེ་ཆེན་པོ་སྐྱེ་བའི་རྣམ་པ་སྟོན་པ་སོགས་བྱིས་པ་གཞན་དང་
གཏན་མི་མཚུངས་པའི་ངོ་མཚར་འོས་པ་ཞིག་ཡིན་ཞེས་ཁོང་གི་ན་མཉམ་ལྷ་རྩེའི་ནོར་བཟང་
ས་



མཁན་ཀུན་དགའ་ཤེས་རབ་
རབ་གསལ་བྱེད།
ཤར་འཛམ་ཐང་པ་ངག་དབང་བློ་གྲོས་གྲགས་པའི་རྣམ་ཐར།
པོད་དང་པོ།
སོགས་ཀྱི་ངག་ལམ་ན་ཡོད། དེ་ལས་ཀྱང་ཅུང་ཟད་ནར་སོན་པ་ན་ཡབ་ཡུབ་གཉིས་ལ་རིགས་
ཀྱི་སྲས་གཅིག་པུ་ལས་མེད་སྟབས་ཡབ་ཀྱིས་མི་སྐྱ་བྱེད་དགོས་སྙམ་སྟེ་མེ་མདའ་འཕེན་
ཚུལ་སོགས་བསླབས་ཏེ་ཁྱིམ་པ་ཕྱོགས་སུ་སེམས་འཁོར་ཐབས་བྱས་ཀྱང་། འགྲེལ་ཆེན་དྲི་
མེད་འོད་ལས། འཁོར་བ་ཡི་ནི་བདེ་བ་མི་རྟག་པ། །འཐོབ་པ་མིན་ཡང་རྨོངས་ཆེན་ཚོལ་
བར་བྱེད། །ཡང་དག་རྒྱལ་སྲིད་བདེ་བ་ཐོབ་པ་ཡང་། །ཐར་པའི་དོན་དུ་མཁས་པའི་འདོར་
བར་བྱེད། །ཅེས་གསུངས་པ་ལྟར། ཁོང་དེ་ཕྱོགས་ལ་ཐུགས་མི་དགྱེས་པས་མེ་མདའ་
འཕེན་མི་ཕོད་པ་དང་མི་ཤེས་པའི་ཚུལ་མཛད། ཉིན་ཞིག་ཁོང་གཅིག་པུ་ཐག་རིང་སར་སྐུ་
རྩེད་དུ་བྱོན་པའི་ཚེ་ན་གློ་བུར་དུ་ནམ་མཁར་སྤྲིན་ནག་འཁྲིགས་ཏེ་སེར་བ་དང་ཆར་དྲག་པོ་
བབ་པས་མ་ཡུམ་གྱིས་ཆར་གོས་ཕྱིང་བ་ཞིག་བཟུང་ནས་མགྱོགས་མྱུར་དུ་བསུ་རུ་སོང་
བའི་ཚེ་བྱང་ཆུབ་སེམས་དཔའ་རྒྱལ་བུ་དོན་ཀུན་གྲུབ་པ་ཡབ་ཀྱི་བཀའ་ལྟར་ཞིང་པའི་གྲོང་
དུ་གཤེགས་པ་ན་ཞིང་པ་རྣམས་སྡུག་བསྔལ་བར་གཟིགས་པས་ཐུགས་ལྷག་པར་འབྱུང་སྟེ།
ཤིང་ཛམྦུའི་གྲིབ་མ་ལ་བཞུགས་པས་བསམ་གཏན་དང་པོའི་ཏིང་ངེ་འཛིན་ཤུགས་འབྱུང་ལ་
མངོན་དུ་མཛད་དེ། ཏིང་ངེ་འཛིན་དེ་ལ་མཉམ་པར་བཞག་སྟེ་བཞུགས་པའི་ཚེ་ཤིང་གཞན་
རྣམས་ཀྱི་གྲིབ་མ་ཡོལ་ཀྱང་ཤིང་དེའི་གྲིབ་མ་མ་ཡོལ་བ་དང་མཚུངས་པར། ཁོང་ལ་ཆར་
གྱི་རློན་ཐིགས་ཙམ་ཡང་མ་གོས་པར་ཕེབས་ཡོང་། འདི་སྐོར་ནམ་མཁའ་དང་། ཉི་མ། ཟླ་བ།
སྤྲིན། ཆར་བ། རི་བོ། ཆུ་བོ། ཤིང༌། འབྲུ་རིགས། ལོ་ཏོག རི་དྭགས། བྱ། གཅན་གཟན་
སོགས་སྣང་བ་སྣ་ཚོགས་པ་དཔེ་རུ་བཀོད་ནས་ཆོས་དང་མཐུན་པའི་མགུར་གླུ་སྣ་ཚོགས་
གྱེར་བ་ད་ལྟ་ཡུལ་མི་རྒན་པོ་ཁ་ཤས་ཀྱི་ངག་ལམ་དུ་ཡོད་མོད། ཚིག་ཐམས་ཅད་གསལ་བོར་
དྲན་མཁན་ནི་མི་འདུག་གོ །ཡང་འདི་སྐོར་ཉིན་ཞིག་ཆུང་གྲོགས་ན་མཉམ་རིག་གསལ་
ཟེར་བ་ཞིག་དང་མཉམ་དུ་རྩེད་མོ་རུ་ཨ་མགོན་བྲག་སྔོན་ཟེར་བའི་བྲག་ཞིག་གི་འོག་ཏུ་



ཇོ་ནང་དཔེ་ཚོགས།
སྤྱིའི་དེབ་དགུ་བཅུ་པ་
བྱོན་པའི་ཚེ་འདིའི་འགབ་ན་ཆོས་རྗེ་རྒྱལ་བ་སེང་གེའི་དབུ་ཞྭའི་རྗེས་ཤུལ་ཡོད་གསུངས་
ནས་རིག་གསལ་དེར་ཁྲིད་དེ་དབུ་ཞྭའི་རྗེས་བསྟན། དེ་ལ་སོགས་པ་སྐུ་ན་ཤིན་ཏུ་ཕྲ་བའི་
སྐབས་སུའང་ངོ་མཚར་བའི་མཛད་པ་མང་དུ་ཡོད་ཀྱང་རེ་ཞིག་དེ་ཙམ་མོ། །མདོ་སྡེ་རྒྱན་
ལས། སྦྱོར་བའི་སྔོན་དུ་སྙིང་རྗེ་དང༌། །མོས་པ་དང་ནི་བཟོད་པ་དང༌། །དགེ་བ་ཡང་དག་
སྤྱོད་པ་ནི། །རིགས་ཀྱི་རྟགས་སུ་ཤེས་པར་བྱ། །ཞེས་གསུངས་པ་ལྟར། དམ་པ་འདི་ཉིད་
སྐུ་ན་ཆུང་བྱིས་པ་གཞོན་ནུའི་དུས་ནས་ཐེག་པ་ཆེན་པོའི་རིགས་ཀྱི་ནུས་པ་སད་དེ། མདོ་
དྲན་པ་ཉེར་བཞག་ལས། སེམས་ཅན་དམྱལ་བ་དམྱལ་མེས་ཉམ། །ཡི་དྭགས་བཀྲེས་ཤིང་
སྐོམ་པས་ཉམ། །དུད་འགྲོ་གཅིག་ལ་གཅིག་ཟས་ཉམ། །མི་དག་འཚོ་བ་ཐུང་བས་ཉམ། །
ལྷ་དག་བག་མེད་པ་ཡིས་ཉམ། །འཁོར་བ་ཁབ་ཀྱི་རྩེ་མོ་ན། །འཁོར་བར་ཁབ་ཀྱི་རྩེ་མོ་
ཙམ། །༽བདེ་བ་ནམ་ཡང་ཡོད་མ་ཡིན། །ཞེས་སོགས་དང༌། འཇམ་མགོན་ཏཱ་ར་ནཱ་ཐའི་
ཞལ་ནས། རྟག་ཏུ་རབ་འབར་སེམས་གདུངས་ཤིང་། །འཁོར་བར་སྤྱོད་པ་རྣམས་ཀྱི་གནས། །
ཉོན་མོངས་འཕེལ་བའི་ཁྱིམ་འདི་ནི། །ལོ་མར་རལ་གྲིའི་ཚལ་དང་མཚུངས། །ཞེས་སོགས་
གསུངས་པ་ལྟར། འཁོར་བ་སྡུག་བསྔལ་གྱི་རྒྱ་མཚོ་ལ་ཞེན་ལོག་དང་། ཞི་བསིལ་ཐར་བའི་
བདེ་བ་ལ་དོན་གཉེར་གྱི་འདུན་པ་དང་། སྡུག་བསྔལ་གྱིས་མནར་བའི་སེམས་ཅན་ལ་སྙིང་
རྗེ་རྣམས་བཅོས་མ་མ་ཡིན་པ་ཐུགས་ལ་འཁྲུངས་ཤིང་ཡི་གེ་འབྲི་ཀློག་སློབ་འདོད་དང་རབ་
ཏུ་བྱུང་འདོད་ཤུགས་དྲག་པོའི་སྒོ་ནས་ཡབ་ཡུམ་གཉིས་ལ་ནན་གྱིས་ཞུ་བ་ཕུལ་ན་ཡང་ཡབ་
ཡུམ་གཉིས་ཀྱིས་ཁྱོད་གཅིག་པུ་ལས་བུ་མེད་པས་ཁྱིམ་གཞི་འཛིན་མཁན་བྱེད་དགོས་ཞེས་
མ་གནང་ངོ༌། །
འོན་ཀྱང་དགུང་གྲངས་ལྔ་པ་མིག་དམར་ཞེས་པ་ཤིང་ཕོ་བྱི་བའི་༼ ༡༩༢༤ ༽ལོ་ནས་གསང་
སྟབས་སུ་ཡི་གེ་འབྲི་ཀློག་སློབ་པར་བྱས། དེ་ཡང་དགེ་རྒན་སོགས་ཆེད་དུ་བསྟེན་མ་དགོས་
47



ཤར་འཛམ་ཐང་པ་ངག་དབང་བློ་གྲོས་གྲགས་པའི་རྣམ་ཐར།
པོད་དང་པོ།
མཁན་ཀུན་དགའ་ཤེས་རབ་གསལ་བྱེད།
པར་བླ་མ་ཀུན་ལྡན་སོགས་ཡི་གེ་འབྲི་ཀློག་ཤེས་མཁན་གྱིས་ངོ་བསྟན་པ་ན་ལན་གཅིག་རེ་
བཀླག་པ་ཙམ་གྱིས་ཚེགས་མེད་དུ་མཁྱེན། ཇོ་ནང་ཆོས་རྗེ་ཀུན་མཁྱེན་ཆེན་པོའི་ཞལ་ནས། རྒྱལ་
དང་རྒྱལ་སྲས་དམ་པ་རྣམས། །ཤེས་བྱའི་གནས་རྣམས་ཐུགས་ཆུད་ཀྱང་། །གདུལ་བྱ་རྗེས་
སུ་བཟུང་བའི་ཕྱིར། །ཡི་གེའི་གྲྭར་ཡང་འཇུག་པར་མཛད། །ཞེས་གསུངས་པ་ལྟར་གྱུར་ཏོ། །
དགུང་གྲངས་དྲུག་པ་ཁྲོ་བོ་ཞེས་པ་ཤིང་མོ་གླང་གི་༼༡༩༢༥༽ལོ་ནས་གྲོང་ཆོག་དང་
ཀློག་འདོན་འགའ་རེ་ལ་བྱོན། ཀློག་འདོན་ལ་མཁས་པའི་ཕུལ་དུ་ཕྱིན་པར་གྱུར་པས་ཀུན་
གྱིས་ངོ་མཚར་བས་བསྟོད་བསྔགས་རྒྱ་ཆེར་མཛད། གཞན་ཡང་ཆོ་གའི་ཕྱག་ལེན། གར་
ཐིག་དབྱངས་རོལ། རྩིས་དཀར་ནག སུམ་རྟགས་དག་གསུམ། སྙན་ངག་དང་སྡེབ་སྦྱོར་
སོགས་ཆེད་དུ་སློབ་སྦྱོང་མང་པོ་བྱེད་མ་དགོས་པར་ཡུལ་དེའི་ཐག་ཉེའི་རི་ཁྲོད་དུ་བཞུགས་
པའི་རྔ་བ་བསེ་དགོན་གྱི་རྫ་བླ་མ་འཇམ་དབྱངས་ཤེས་རབ་སོགས་ཀྱི་དྲུང་ནས་མགོ་སྨོས་
པ་དང་བརྡ་བསྟན་པ་ཙམ་དང་དཔེ་ཀློག་དང་དཔེ་བལྟས་བྱས་པ་ཙམ་གྱིས་ཐོགས་པ་མེད་
པར་ཐུགས་སུ་ཆུད་དེ། ཆོས་རྗེ་ཀུན་མཁྱེན་ཆེན་པོའི་
འི་ཞལ་ནས། རྣམ་དག་རིག་པའི་གཞུང་
ལུགས་དུ་མ་ལ། །ཡང་དང་ཡང་དུ་གོམས་པ་སྔོན་སོང་ཕྱིར། །སྐུ་ཚེ་འདིར་ནི་ལན་རེ་གཟིགས་
ཙམ་གྱིས། །གཞན་ལས་ཁྱད་པར་འཕགས་པའི་མཁས་པར་གྱུར། །ཞེས་གསུངས་པ་ལྟར།
ཕལ་བའི་སྤྱོད་ཡུལ་ལས་འདས་པ་གཞན་ལས་ཁྱད་དུ་འཕགས་པ་ཀུན་གྱིས་སྨོན་པའི་གནས་
སུ་གྱུར་ཞིང་བསྔགས་བརྗོད་ཀྱི་མེ་ཏོག་སྣ་ཚོགས་འཐོར་རོ། །
དགུང་གྲངས་བདུན་པ་༼སྐལ་ངན་རྒུད་ཚོགས་༽ཟད་པ་ཞེས་མེ་ཕོ་སྟག་གི་༼༡༩༢༦༽
ལོ་ཡི་གེ་འབྲི་ཀློག་མཁྱེན་པ་ནས་བཟུང་ཉིན་རེ་བཞིན་ཕར་ངོས་ཀྱི་བཀག་ཤིང་ནགས་
ཚལ་ནས་ཤིང་ཤུན་མང་པོ་ཁྱེར་འོངས་ནས་དེའི་ངོར་ལྗགས་རྩོམ་སྣ་ཚོགས་འབྲི་བར་བྱེད།
འདི་སྐོར་དབྱར་ཉི་མ་རིང་ཞིང་ཚ་བའི་ཉིན་ཞིག་ཁོང་གི་ཁྱིམ་གྱི་ཉེ་འདབས་སུ་མེ་ཏོག་གི་
43



ཇོ་ནང་དཔེ་ཚོགས།
སྤྱིའི་དེབ་དགུ་བཅུ་པ།
སྐྱེད་ཚལ་ཉམས་དགའ་ཞིང་ཡིད་དུ་འོང་བ་ཞིག་ཡོད་པ་དེར་བུང་བ་མང་པོ་འཕུར་ལྡིང་
བྱེད་པར་གཟིགས་པའི་རྐྱེན་བྱས་ཏེ། པདྨོའི་ཚལ་ལ་དགྱེས་ལྡན་བུང་བའི་ཚོགས་རྣམས་
མགྲོན་དུ་འབོད་པའི་གླུ་དབྱངས་དྲི་ཟའི་རྒྱུད་མངས་ཞེས་བྱ་བ། ཡ་མཚན་དགའ་བའི་
དཔལ་གྱི་དྲེགས་པ་ལ་རོལ་པའི། །མཚར་སྡུག་སྒྱུ་མའི་ལྟད་མོ་སྣང་བ་འདིའི་གནས་ཚུལ།
རབ་ཡངས་མགྲིན་པའི་ལམ་ནས་འགོག་མེད་དུ་འཇོ་བ། །ཀ་ཡེ་ཡིད་ཅན་ཚོགས་ཀྱི་སྒྲ་
འཛིན་གྱི་རྒྱན་མཛོད། །ཕུལ་བྱུང་ལེགས་བྱས་གཡུ་ཡི་འཁྲི་ཤིང་གི་ལང་ཚོ། །སྣ་ཚོགས་དྲ་
བའི་རི་མོའི་རྒྱན་བཟང་གིས་མཛེས་པའི། །འཇམ་མཉེན་ལྗང་གསལ་ཡལ་ག་ལམ་ལམ་
དུ་གཡོ་བཞིན། །རྣམ་མང་མཛེས་པའི་རྣམ་འགྱུར་ངོམས་པ་འདིས་དགའ་བསྐྱེད། །མཛེས་
སྡུག་ལྡེམ་པའི་ལྕུག་ཕྲན་གཟི་བརྗིད་ཀྱི་དཔལ་འཕྲོག །རིང་མོའི་ལམ་ནས་ནམ་མཁའི་
འཁོར་ཡུག་ལ་གཡོ་བཞིན། །སེར་བུའི་བསྐུལ་བ་དྲག་པོས་ལྡེམ་བག་གི་འཁྲུལ་འཁོར། །
རབ་གསལ་མིག་ཡངས་བཞད་པའི་དགའ་སྟོན་ཞིག་ལོས་ཡིན། །སྣ་ཚོགས་མདངས་བརྒྱ་
འབྱིན་པའི་སྲབ་འཇམ་གྱི་འདབ་མ། །གསེར་མདོག་ཉི་གཞོན་ཟེར་གྱི་རྩེན་འཇོ་དང་འགྲོགས་
ནས། །དགའ་བདེའི་འགྱུར་བ་འབུམ་གྱི་འཛུམ་བག་དང་ཆབས་ཅིག །གེ་སར་སོ་ཕྲེང་གསར་
བའི་ཁ་དོག་ཚོ་ལོས་ངོམ། །བར་སྣང་ཡངས་པར་གཤོག་པས་འགྲོས་སྟབས་ཀྱིས་བགྲོད་
པའི། །སྒྲ་དབྱངས་གླུ་ཡི་རོལ་མོའི་སྒེག་པ་དང་འགྲོགས་ཏེ། །རྩི་བཅུད་ཟིལ་མངར་འཐུང་
བའི་རྐང་དྲུག་གི་གཞོན་ཆུང་། །རབ་མཛེས་པདྨོའི་ཚལ་འདིར་འོང་བ་ནི་ལེགས་སོ། །ཁོ་བོའི་
ཁྱིམ་གྱི་བླ་ན་རབ་རྒྱས་ཀྱི་སྐྱེད་ཚལ། །ལེགས་མཛེས་སྦྲ་མ་ར་ཡི་ཁྱུ་ཚོགས་ཀྱི་ཁང་བཟང་
། །
དེང་འདིར་པདྨོའི་ཚལ་འདིར་དགྱེས་བཞིན་དུ་རོལ་རྣམས། །སྙན་འཇེབས་དགའ་གླུ་རིང་
མོའི་ཟློས་གར་ལ་རྩེན་བཞིན། །རབ་འབར་འདབ་མ་གཡོ་བའི་གེ་སར་གྱི་དབུས་ན། །ལྷ་
ཡི་བདུད་རྩིའི་བཅུད་ལ་འགྲན་བཟོད་ཀྱི་ཟིལ་མངར། །རྣམ་མང་བུང་བའི་ཚོགས་ལ་ཞལ་
44



མཁན་ཀུན་དགའ་ཤེས་རབ་གསལ་བྱེད། ཤར་འཛམ་ཐང་པ་ངག་དབང་བློ་གྲོས་གྲགས་པའི་རྣམ་ཐར།
པོད་དང་པོ།
ཟས་སུ་བསྒྲིགས་ཡོད། །མཁའ་ལམ་གཤོག་རྩལ་འགྲོས་ཀྱིས་མགྲོན་པོ་རུ་སླེབས་ཤོག །
ཅེས་དང་། ཡང་དབྱར་དུས་ཀྱི་ཉིན་ཞིག སྤྲིན་གྱི་གཏམ་བཟང་རྣ་བའི་བཅུད་ལེན་ཞེས་བྱ་
བ། མཚར་སྡུག་འཛུམ་པའི་སྔོ་བསངས་ན་ཆུང་གི་བཞིན་རས། །སྒེག་པའི་མདངས་བརྒྱའི་
ཟོལ་གྱིས་དགྱེས་དགྱེས་རང་མཛོད་དང༌། །ངོ་མཚར་དབྱར་གྱི་མཛེས་མས་མགྲོན་པོ་རུ་
བོས་པའི། །དར་དཀར་དྲེགས་པ་ངོམས་པའི་གཞོན་ནུ་ཚོ་ཕེབས་བྱུང་། །ད་ལོ་དབྱར་ཟླ་ར་
བའི་རྟེན་འབྲེལ་གྱི་དུས་བཟང་། །ས་འཛིན་དགུང་ལ་སྙེགས་པའི་དབུ་འཕང་གི་སྤོ་ན། །
དུང་མདོག་བླ་བྲེའི་རྒྱུན་བཟང་འཁོར་ཡུག་ཏུ་གཡོ་བཞིན། །འཛིན་མར་རབ་གསར་སྙེ་མ་
ཕམ་ཕབ་ཅིག་ལོས་སྩོལ། །བར་སྣང་མཁའ་ཀུན་འགེངས་པའི་སྟོབས་འབྱོར་གྱི་མངའ་
བདག །བསིལ་ཆབ་རྒྱུན་བཟང་འཛིན་པའི་འོད་དཀར་གྱི་ལུས་ཅན། །དྭངས་གསལ་ཟེགས་
མའི་རྩེན་འཇོའི་ཟློས་གར་ལ་རོལ་ན། །ནོར་འཛིན་དགའ་མས་གཡུ་བཞིན་ཅིའི་ཕྱིར་རང་
མི་འཛུམ། །ཆུ་ཤེལ་རྡོག་པོ་སྤུངས་པའི་ཁ་དོག་གིས་ཁེངས་པའི། །དགུང་སྔོན་ལམ་ལ་
ལྡིང་བའི་རབ་གསར་གྱི་གཞོན་ཆུང་། །དྲི་མེད་གཙང་བའི་ཡོན་ཆབ་ཟིམ་བུ་རུ་སྦྱིན་དང་། །
དགའ་སྐྱིད་བདེ་བས་སྐྱེ་དགུ་འདི་དག་ཀུན་འཚོ་འདུག །འོད་དམར་ཞགས་པས་འཁྱུད་
པའི་དབྱར་སྐྱེས་ཀྱི་རྔ་གསང་། །གྲུ་ཆར་ཁུར་གྱིས་ནོན་པའི་རབ་དཀར་གྱི་ཁང་བཟང་། །
རབ་ཡངས་ལྗོངས་འདིའི་བླ་ན་ཡང་ཡང་དུ་ངོམས་ན། །ལྗང་གསལ་མྱུ་གུའི་ཚོགས་ཀྱི་སྒེག་
པ་ཡང་ཇེ་རྒྱས། །མྱུར་མགྱོགས་དྲག་ཤུལ་སེར་བུ་ཞོན་པ་རུ་བྱས་ནས། །མཐོ་རིས་ལམ་
བཟང་ཡངས་པར་ཕྱོགས་ཀུན་ཏུ་རྒྱུ་བཞིན། །བར་སྣང་འོད་དམར་སྣང་བའི་རྩེན་འཇོ་དང་
འགྲོགས་ཏེ། །རབ་འཇིགས་སྒྲ་དབྱངས་སྒྲོག་འདི་ཀླད་འགེམས་ཀྱི་རོལ་མོ། །སྣ་ཚོགས་
དྲེགས་པ་རྒྱས་པའི་ཆུ་རྡུལ་གྱི་ཕུང་པོ། །ཕྱོགས་ཀྱི་འཁོར་ལོར་གུར་ཁང་ཕྱོགས་ཀུན་ལ་
ཕུབས་ཏེ། །རྟ་ལྗང་ཟེར་གྱིས་གདུང་རྣམས་བསིལ་གྲིབ་ཀྱིས་སྐྱོབ་བཞིན། །ཕན་བདེའི་
45



ཇོ་ནང་དཔེ་ཚོགས།
སྤྱིའི་དེབ་དགུ་བཅུ་པོ།
ཆར་གྱི་སྣང་བ་འཛད་མེད་དུ་སྩོལ་ཤོག །ཅེས་གསུངས། དེ་ལྟ་བུའི་ཚིག་ཤིན་ཏུ་སྙན་ཞིང་
འཇེབས་པའི་ལྗགས་རྩོམ་མང་པོ་མཛད་ན་ཡང་སེམས་ཕངས་པ་ལ་ཡབ་ཡུམ་སོགས་ཀྱིས་
མེར་བསྲེགས་ཏེ། ད་ལྟ་འགའ་རེ་ལས་དཔེ་མི་བཞུགས། དེ་ལྟར་ཡང་ཕྱིས་སུ་ཞལ་ནས་ཁོང་
ན་ཆུང་བྱིས་པ་གཞོན་ནུའི་དུས་སུ་ཉིན་རེ་བཞིན་ཡི་གེ་འབྲི་ཀློག་རྩོམ་གསུམ་ལ་སེམས་སྤྲོ་
སང་ངེ་བ་ཞིག་གིས་དུས་འདའ་བས་ཉིན་གང་བོ་གར་སོང་མི་གོ་བ་དང་རྩོམ་དང་སྡེབ་སྦྱོར་
སྙན་ངག་སོགས་ཀྱི་ཕྱོགས་ལ་སེམས་ཤིན་ཏུ་འགྲོ་བ་ཞིག་ཡིན་ཞེས་ཤུག་ནང་བླ་མ་བརྩོན་
འགྲུས་ལ་གསུངས་སོ། །
དགུང་གྲངས་བརྒྱད་པ་རབ་བྱུང་བཅུ་དྲུག་པའི་ཐོག་མ་རབ་བྱུང་ཞེས་པ་མེ་མོ་ཡོས་ཀྱི་
༼༡༩༢༧༽ལོ་དང་། དགུང་གྲངས་དགུ་པ་རྣམ་བྱུང་ཞེས་པ་ས་ཕོ་འབྲུག་གི་(༡༩༢༨༽ ལོ་
གཉིས་ཀྱི་དུས་སུ་བསྟུད་མར་བར་སྐབས་བར་སྐབས་སུ་མ་འོངས་འབྱུང་འགྱུར་མང་པོ་
ཐུགས་ལ་ཤར་ཏེ། རང་ཉིད་བླ་མ་ཡིན་པ་དང་སློབ་མ་མང་པོ་ལ་ཆོས་འཆད་པ་དང་། ཡུལ་
ཁམས་སུ་དུས་ཀྱི་འཁྲུག་ལོང་འོང་བ་དང༌། འཇིགས་སྐྲག་ཆེ་བ་དང་བཅས་གྲོང་ཆེན་ཞིག་
གི་ཉེ་འདབས་སུ་ཁྱིམ་ཚང་ཞིག་གི་ཁྱིམ་དུ་ལོ་མང་པོར་འདུག་དགོས་པའི་སྣང་བ་དང་། དེ་
ནས་ནམ་མཁའི་ཕྱོགས་ཐམས་ཅད་ནས་བསུ་མ་མང་པོ་འོང་བ་ལྟར་དུ་བྱོན་ཏེ་ཐམས་ཅད་
དབང་དུ་བསྒྱུར་པའི་སྣང་བ་སོགས་ཉམས་སྣང་སྣ་ཚོགས་པ་ཤར་ཞེས་གསུངས། ཕྱིས་སུ་
དེ་ལྟར་ཇི་བཞིན་དོན་ཐོག་ཏུ་ཁེལ་བ་རིམ་བཞིན་འོག་ཏུ་གསལ།
དགུང་གྲངས་བཅུ་པ་དཀར་པོ་ཞེས་པ་ས་མོ་སྦྲུལ་གྱི་༼༡༩༢༩༽ལོར་རང་ཡུལ་བུད་
ཁོང་གི་ནང་དུ་གྲ་འདོན་ཞིག་ལ་བྱོན་ནས་མར་ཕེབས་སྐབས་ཕར་ངོས་ཀྱི་བཀག་ཤིང་གི་
སྒང་དུ་རྒྱལ་མཚན་མཐོན་པོ་ནམ་མཁར་ཟུག་པ་དེ་ཆེས་ཆེར་སོང་ནས་
་ནས་ནམ་མཁའི་ཁམས་
ཐམས་ཅད་ཁྱབ་འགྲོ་བ་སོགས་མཐོང་སྣང་རྣམ་པ་སྣ་ཚོགས་གཟིགས་གསུངས། འདི་ནི་
46



མཁན་ཀུན་དགའ་ཤེས་རབ་གསལ་བྱེད།
ཤར་འཛམ་ཐང་པ་ངག་དབང་བློ་གྲོས་གྲགས་པའི་རྣམ་ཐར།
པོད་དང་པོ།
མ་འོངས་པར་སངས་རྒྱས་བསྟན་པའི་རྒྱལ་མཚན་སྲིད་རྩེར་བསྒྲེངས་ཏེ་སྙན་གྲགས་ས་
གསུམ་དུ་ཁྱབ་པའི་སྔ་ལྟས་ཡིན་པ་གདོན་མི་ཟའོ། །
དགུང་གྲངས་བཅུ་གཅིག་པ་རབ་མྱོས་ཞེས་པ་ལྕགས་ཕོ་རྟའི་༼ ༡༩༣༠༽ལོར་ནུབ་གཅིག་
ཕུར་རྩ་ཁྲོ་མོ་ཚང་གི་ཁྱིམ་དུ་བླ་མ་ངག་དཀོན་སོགས་དང་མཉམ་དུ་ཇ་གསོལ་བཞིན་བཞུགས་
སྐབས་དམ་པ་འདི་ཉིད་ཐུགས་རྣམ་པར་མི་རྟོག་པའི་ཏིང་ངེ་འཛིན་འོད་གསལ་གྱི་ངང་དུ་
འབྱམས་སོང་སྟེ་རེ་ཞིག་ཀུན་རྫོབ་འདི་སྣང་འགགས་ནས་ཞལ་དབུགས་ཀྱི་རྒྱུ་བ་ཡང་མི་
མངོན་པར་གྱུར་པ་ན། དེར་གནས་པའི་མི་ཀུན་གྱིས་འདི་ལ་ཅི་རེད་སོང་སྙམ་སྟེ་འཇིགས་སྐྲག་
གི་སྣང་བ་ཤོར། ཡུན་རིང་ཞིག་ལོན་ནས་ཉམས་དེ་ལས་སད་པའམ་ལྡང་བ་ན། བླ་མ་ངག་
དཀོན་གྱིས་ཁྱོད་ཀྱིས་ཅི་བྱེད་བཞིན་ཡོད། ང་ཚོར་འཇིགས་སྣང་ཆེན་པོར་ཡོང་གི་ཡོད་གསུངས།
ཁོང་གིས་ནི་ཅི་ཡང་མ་གོ་གསུངས། དེ་འདྲ་ནི་སྔ་ཕྱིར་ལན་གྲངས་མང་པོར་ཡོད། དུས་རྣམ་
ཀུན་ཏུ་ཁོང་གི་ཐུགས་ལ། དགའ་བོ་རབ་ཏུ་འབྱུང་བའི་མདོ་ལས། ཁྱིམ་པ་རྣམས་ནི་མེ་
འོབས་ན་གནས་པ་ལྟ་བུའོ། །རབ་ཏུ་བྱུང་བ་རྣམས་ནི་བསིལ་ཁང་ན་གནས་པ་ལྟ་བུའོ། །
ཞེས་སོགས་དང༌། དྲག་ཤུལ་ཅན་གྱིས་ཞུས་པའི་མདོ་ལས། ཁྱིམ་ན་གནས་པ་ནི་ཀུན་ཏུ་
གནོད་པ་སྟེ་རྡུལ་འབབ་པའོ། །ཁྱིམ་ན་གནས་པ་ནི་ཐིབས་པའོ། །རབ་ཏུ་བྱུང་བ་ནི་ཐིབས་
པ་ལས་ཐར་པ་ཡིན་ཏེ། སོགས་ཁྱིམ་པ་དང་རབ་ཏུ་བྱུང་བའི་ཁྱད་པར་བརྒྱ་རྩ་བརྒྱད་
གསུངས་ཤིང་། ཆོ་འཕྲུལ་ཆེན་པོ་བསྟན་པའི་མདོ་ལས་ཀྱང་། གང་དག་ཁྱིམ་ན་གནས་
པར་བྱེད་བཞིན་དུ། །བྱང་ཆུབ་དམ་པོ་མཆོག་འདི་ཐོབ་པ་ཡི། །སངས་རྒྱས་གང་ཡང་སྔོན་
ཆད་མ་བྱུང་སྟེ། །མ་འོངས་པ་ནའང་མི་འབྱུང་གནས་པ་མེད། །ཅེས་དང༌། སྐྱེས་རབས་ལས།
བཙོན་ར་འདྲ་བའི་ཁྱིམ་ལ་ནི། །ནམ་ཡང་བདེ་བར་མ་སེམས་ཤིག །ཕྱུག་གམ་ཡང་ན་དབུལ་
ཡང་རུང་། །ཁྱིམ་ན་གནས་པ་ནད་དུ་ཆེ། །གཅིག་ནི་སྲུང་བས་ཉོན་མོངས་ལ། །གཉིས་པ་



ཇོ་ནང་དཔེ་ཚོགས།
སྤྱིའི་དེབ་དགུ་བཅུ་ལ་
འཚོལ་བའི་ཤ་ཐང་ངོ༌། །ཞེས་སོགས་གསུངས་པའི་དགོངས་དོན་ལྟར་ཁྱིམ་གྱི་གནས་ནི་མེ་
འབར་བའི་འོབས་དང་། བཙོན་ར་དང་། དུག་སྦྲུལ་གྱི་ཚང་ལྟར་ཉེས་པ་མི་བཟད་པའི་འབྱུང་
གནས་དང་། རབ་ཏུ་བྱུང་ཞིང་རྒྱལ་བའི་བསྟན་པ་རིན་པོ་ཆེའི་སྒོར་ཞུགས་པ་ནི་འཕྲལ་ཕུགས་
ཀྱི་ལེགས་ཚོགས་ཐམས་ཅད་ཀྱི་རྩ་བར་དགོངས་ཏེ་ཡང་ནས་ཡང་དུ་ཡབ་ཡུམ་གཉིས་ལ་
རབ་ཏུ་བྱུང་བར་གནང་བ་ནན་གྱིས་ཞུས། མཐར་ཡབ་ཡུམ་གཉིས་ཐབས་དང་བྲལ་ཏེ་རབ་
ཏུ་བྱུང་བར་གནང་ཞིང་། ཡབ་གྱི་ཚ་མོ་ཞིག་བུ་དོད་དུ་བླང་ངོ་། །
ཞེས་སྙིགས་དུས་ཀྱི་ཐམས་ཅད་མཁྱེན་པ་ཆེན་པོ་ཤར་འཛམ་ཐང་པ་ངག་དབང་བློ་གྲོས་
གྲགས་པའི་རྣམ་པར་ཐར་པ་དད་པའི་པདྨོ་བཞད་པའི་ལེགས་བཤད་ཉི་མའི་འོད་ཟེར་ཞེས་
བྱ་བ་ལས་སྐུ་ན་ཆུང་བྱིས་པ་གཞོན་ནུའི་དུས་ཀྱི་མཛད་པའི་སྐབས་ཏེ་གསུམ་པའོ།། །།
ས་བཅད་གསུམ་པ་རྒྱལ་བའི་བསྟན་པ་རིན་པོ་ཆེའི་སྒོར་ཞུགས་ཏེ་ཐོས་བསམ་སྒོམ་
གསུམ་མཐར་ཕྱིན་པར་བྱས་ནས་ཐུགས་རྒྱུད་ལ་ཉམས་རྟོགས་ཀྱི་མྱུ་གུ་འཁྲུངས་ཤིང་ཡོན་
ཏན་གྱི་ལོ་འབྲས་རྒྱས་པའི་ཚུལ་ལ། རབ་ཏུ་བྱུང་ཞིང་གཙོ་བོར་སྔགས་བླ་མེད་ཀྱི་ཐེག་པ་ལ་
ཞུགས་ནས་ལམ་རིམ་གཉིས་ཀྱི་རྣལ་འབྱོར་ཉམས་བཞེས་མཛད་དེ་ཐུགས་རྒྱུད་ལ་ཉམས་
རྟོགས་ཀྱི་ཡོན་ཏན་འཁྲུངས་ཤིང་རྟོགས་པའི་དབང་ཕྱུག་ཆེན་པོར་གྱུར་ཏེ་རིམ་གྱིས་ས་
ལམ་དང་སྤངས་རྟོགས་མཐར་ཕྱིན་པའི་ཚུལ་དང་། སླར་ཡང་གཞུང་ལུགས་རབ་འབྱམས་
ལ་གསན་སྦྱངས་མཐར་ཕྱིན་པར་མཛད་དེ་མཁས་པའི་དབང་པོ་ལུང་རིགས་ཀྱི་གཏེར་
མཛོད་སྨྲ་བའི་ཁྱུ་མཆོག་ཏུ་གྱུར་པའི་ཚུལ་དང་གཉིས།
དང་པོ་ནི། དེ་ནས་དགུང་གྲངས་བཅུ་གཉིས་བཞེས་པ་སྐྱེས་བདག་ཅེས་པ་ལྕགས་མོ་
ལུག་གི་༼༡༩ ༣༡༽ ལོར་དབེན་པའི་གནས་མཆོག་དར་ལྔའི་རི་ཁྲོད་དུ་སངས་རྒྱས་ཐམས་
ཅད་ཀྱི་ཐུགས་ཀྱི་གསང་བའི་མཛོད་འཛིན་ཕྱག་ན་རྡོ་རྗེ་མིའི་ཤ་ཚུགས་ཅན་གྱི་རྡོ་རྗེ་སློབ་
48



མཁན་ཀུན་དགའ་ཤེས་རབ་གསལ་བྱེད།
ཤར་འཛམ་ཐང་པ་ངག་དབང་བློ་གྲོས་གྲགས་པའི་རྣམ་ཐར།
པོད་དང་པོ།
དཔོན་གྱི་རྣམ་པར་རོལ་བ། རྒྱུད་ལས། བརྟན་ཅིང་དུལ་ལ་བློ་གྲོས་ལྡན། །བཟོད་ལྡན་
དྲང་ལ་གཡོ་སྒྱུ་མེད། །སྔགས་དང་རྒྱུད་ཀྱི་སྦྱོར་བ་ཤེས། །སྙིང་བརྩེ་ལྡན་ཞིང་བསྟན་བཅོས་
མཁས། །དེ་ཉིད་བཅུ་ནི་ཡོངས་སུ་ཤེས། །དཀྱིལ་འཁོར་འབྲི་བའི་ལས་ལ་མཁས། །གསང་
སྔགས་འཆད་བྱེད་སློབ་དཔོན་ཏེ། །རབ་ཏུ་དང་ཞིང་དབང་པོ་དུལ། །ཞེས་དང་། རྒྱུད་ཀྱི་
རྒྱལ་པོ་ལས། སངས་རྒྱས་ཞལ་འདི་གང་གི་ཐུགས་དང་ཞལ་ལ་གནས་པར་གྱུར་པ་དེ་ནི་
དཔལ་ལྡན་བླ་མའོ། །ཞེས་སོགས་མདོ་རྒྱུད་རྣམས་ནས་ཇི་ལྟར་གསུངས་པ་ལྟར་གྱི་རྡོ་རྗེ་
སློབ་དཔོན་གྱི་མཚན་ཉིད་དམ་ཡོན་ཏན་ཐམས་ཅད་ཡོངས་སུ་ལྡན་པ་འཛམ་ངོས་རྡོ་རྗེ་
འཆང་ཀུན་དགའ་ངག་གི་དབང་པོ་དགུང་གྲངས་ང་དགུ་བཞེས་པའི་དུས་སུ་ཁོང་གི་དྲུང་དུ་
ཡབ་ཀྱིས་སྐྱེལ་མ་མཛད་དེ་རྡོ་རྗེ་འཆང་གང་གི་ཞལ་གྱི་དཀྱིལ་འཁོར་དངོས་སུ་མཇལ་
བའི་སྐལ་བ་བཟང་པོ་ཐོབ་སྟེ། ཇི་སྐད་དུ། དོན་གཉིས་སྒྲུབ་པར་འདོད་པའི་བློ་ལྡན་རྣམས། །
ཐར་པའི་ཕན་ཡོན་ཤེས་ནས་འཐོབ་ཕྱིར་དང༌། །འཁོར་བའི་ཉེས་དམིགས་ཤེས་ནས་སྤང་
ཕྱིར་དུ། །རྣམ་དག་དམ་པའི་ཆོས་ལ་འཇུག་པར་རིགས། །ཞེས་གསུངས་པ་ལྟར། དམ་པ་
ཁོང་དང༌། གྲོགས་འཇིགས་བཟང་། མ་ཆོས་ཉིད། མ་གསལ་བྱེད། མཁྱེན་རྟོགས་བཅས་
ལྔ་ལ་ཟབ་ལམ་སྦྱོར་བ་ཡན་ལག་དྲུག་གི་སྔོན་འགྲོ་ལས་ཐོག་མར་སྐྱབས་འགྲོའི་ཁྲིད་
གནང་བའི་སྔ་ནུབ་ཏུ་བླ་མ་རིན་པོ་ཆེ་ཉིད་ཀྱི་རྨི་ལམ་འོད་གསལ་གྱི་སྣང་བར་ཁོང་གིས་
མཆོད་རྟེན་ཤིན་ཏུ་ཆེ་བ་ལེགས་པར་མཛེས་པ་ཞིག་བཞེངས་ནས་དེའི་ཕྱོགས་བཞིར་དར་
ཆེན་བཞི་བཙུགས་པའི་ལེགས་མཚན་བྱུང་། རྗེ་བླ་མ་ཁོང་གིས་སློབ་བུ་དམ་པ་འདི་ཉིད་
བསྟན་འཛིན་གྱི་སྐྱེས་བུ་དམ་པ་ཞིག་འོང་བར་གཟིགས་ནས་ཐུགས་བརྩེ་བ་ཆེན་པོས་རྗེས་
སུ་བཟུང་། དེའི་སྐབས་སུ་རྗེ་བླ་མའི་ཞལ་ནས་ཁོང་གི་སློབ་མ་མགར་བ་བླ་མ་ངག་དབང་
སྨོན་ལམ་རབ་བརྟན་ལ་གྲྭ་ཆུང་གཞོན་ནུ་འདི་སྐྱེས་བུ་དམ་པ་ཞིག་ཡིན་པས་ཁྱོད་ཀྱིས་འདིའི་
ས༔



ཇོ་ནང་དཔེ་ཚོགས།
སྤྱིའི་དེབ་དགུ་བཅུ་པ་
དགེ་རྒན་མཛད་དེ་བདག་སྐྱོང་བཟང་པོ་བྱེད་དགོས། དེ་ལྟར་བྱས་ན་ཁྱོད་རང་གིས་བཤད་
སྒྲུབ་ལ་འབད་པ་ལས་དོན་ཆེ་གསུངས། བླ་མ་སྨོན་རབ་ཀྱིས་བླ་མའི་བཀའ་དང་དུ་བླངས་
ཏེ་དམ་པ་འདི་སྨན་གྱི་ལྗོན་པའི་མྱུ་གུ་ལྟར་བདག་དམ་གཅེས་སྐྱོང་བཟང་པོ་བྱས་ཤིང་འཚོ་
བ་ཟས་གོས་སོགས་ཀྱང་བླ་མ་སྨོན་རབ་ཀྱིས་སྦྱར་བར་བྱས་སོ། །
དམ་པ་འདིས་བླ་མ་འཛམ་ངོས་རིན་པོ་ཆེ་དེ་ཉིད་རིགས་ཀྱི་བདག་པོ་གཙུག་གི་ནོར་
བུ་ལྟ་བུར་བཀུར་ཞིང་མདོ་རྒྱུད་བསྟན་བཅོས་རྣམས་སུ་བླ་མ་བསྟེན་ཚུལ་ཇི་ལྟར་བསྟན་པ་
ལྟར་བསམ་སྦྱོར་གཉིས་ཀྱི་སྒོ་ནས་གུས་པ་ཆེན་པོས་ཚུལ་བཞིན་བསྟེན་ཏེ། ཐོག་མར་
སྐྱབས་སྡོམ་སྔོན་དུ་འགྲོ་བའི་ཚངས་སྤྱོད་དགེ་བསྙེན་གྱི་སྡོམ་པ་བཞེས། དེ་ནས་རིམ་
བཞིན་ཟབ་ལམ་རྡོ་རྗེ་རྣལ་འབྱོར་སྦྱོར་བ་ཡན་ལག་དྲུག་གི་ཐུན་མོང་གི་སྔོན་འགྲོ་ཆོས་
ཆོས་སྤྱིའི་
རྩ་བ་སྐྱབས་འགྲོ། ཐེག་ཆེན་གྱི་རྩ་བའམ་འཇུག་སྒོ་སེམས་བསྐྱེད། སྡིག་སྒྲིབ་སྦྱོང་བའི་
ཐབས་རྡོ་ རྗེ་སེམས་དཔའི་སྒོམ་བཟླས་ཏེ་ཡིག་བརྒྱ། ཚོགས་བསགས་པའི་ཐབས་མཎྜལ།
བྱིན་རླབས་ཀྱི་རྩ་བ་བླ་མའི་རྣལ་འབྱོར་ཏེ་སྔོན་འགྲོ་འབུམ་ལྔ་ཞེས་གྲགས་པའི་ཁྲིད་ལུང་
མཐའ་དག་རིམ་གྱིས་ལེགས་པར་གསན་ནས་ཉམས་ལེན་གནད་སྨིན་མཛད། སྦྱོར་དྲུག་
གི་སྔོན་འགྲོ་སྐྱབས་འགྲོ་དང་སེམས་བསྐྱེད་རྡོར་སེམས་སྒོམ་བཟླས་སོགས་ཀྱི་སྐབས་སུ་
ཉིད་ཀྱི་དགེ་རྒན་བླ་མ་སྨོན་རབ་ཀྱིས་དམ་པ་འདི་ལ་གསལ་གདབ་བྱས། མཎྜལ་གྱི་སྐབས་
སུ་ཡང་བླ་མ་སྨོན་རབ་ཀྱིས་མཎྜལ་གྱི་རྣམ་བཞག་ཅུང་ཟད་བཤད། དམ་པ་འདིས་ད་བདག་
གིས་ཅུང་ཟད་བཤད་གསུངས་ནས་མངོན་པ་ནས་བསྟན་པ་དང་རྒྱུད་ཀྱི་རྒྱལ་པོ་དུས་ཀྱི་
འཁོར་ལོ་ལས་བསྟན་པ་སྟེ་ལུགས་གཉིས་ཀྱི་འཇིག་རྟེན་གྱི་ཁམས་འོག་གཞི་རླུང་གི་དཀྱིལ་
འཁོར་ནས་སྲིད་རྩེའི་བར་གྱི་རི་རབ་གླིང་བཞི་འཁོར་ཡུག་སོགས་ཕྱི་སྣོད་ཆགས་ཚུལ་དང་
ནང་བཅུད་སེམས་ཅན་གནས་ཚུལ་སོགས་མཎྜལ་གྱི་རྣམ་བཞག་ཡོངས་སུ་རྫོགས་པ་རྒྱས་
5)



ཤར་འཛམ་ཐང་པ་ངག་དབང་བློ་གྲོས་གྲགས་པའི་རྣམ་ཐར།
པོད་དང་པོ།
མཁན་ཀུན་དགའ་ཤེས་རབ་གསལ་བྱེད།
པར་ཤར་མར་གསུངས་པས་བླ་མ་སྨོན་རབ་ངོ་མཚར་ཞིང་ཐུགས་དགྱེས་ཏེ་བསྔགས་བརྗོད་
རྒྱ་ཆེར་མཛད། ཕྱིས་བླ་མ་སྨོན་རབ་ཕྱིར་རང་ཡུལ་མགོ་ལོག་ཕྱོགས་སུ་ཕེབས་རྗེས་སུ་
ཡང་རྗེ་དམ་པ་འདི་ལ་ན་བཟའ་སོགས་ཉེར་མཁོའི་ཡོ་སྤྱད་ཡང་ཡང་བསྐུར་བར་མཛད།
རྗེས་སོར་བདག་ཉིད་ཆེན་པོ་གང་གི་ཞལ་ནས་བླ་མ་སྨོན་རབ་མཆོག་ནི་ཁོང་ལ་ཆོས་དང་
འཇིག་རྟེན་གང་ཐད་ནས་བཀའ་དྲིན་ཤིན་ཏུ་ཆེ་ཞེས་ཡང་ཡང་གསུངས་པ་བདག་གིས་ཀྱང་
ཐོས་སོ། །དེ་ནས་ཐུན་མོང་མ་ཡིན་པའི་སྔོན་འགྲོ་གཉིས་ལས། དང་པོ་རིགས་དང་དཀྱིལ་
འཁོར་རྒྱ་མཚོའི་ཁྱབ་བདག་རྡོ་རྗེ་འཆང་བླ་མ་རིན་པོ་ཆེ་ལས་དུས་འཁོར་ལྷ་དགུའི་དབང་
ཡོངས་རྫོགས་ནོད་པ་སྔོན་དུ་འགྲོ་བའི་སྒོ་ནས་རྫོགས་རིམ་ཡེ་ཤེས་ཀྱི་ཚོགས་ཀྱི་སྔོན་འགྲོ་
བསོད་ནམས་ཀྱི་ཚོགས་དུས་འཁོར་ལྷན་སྐྱེས་ཀྱི་བསྐྱེད་རིམ་གྱི་ཟབ་ཁྲིད་རྒྱས་པར་གསན་
ཞིང་ཁྱད་པར་བཞི་དང་ལྡན་པའི་བསྐྱེད་རིམ་དག་རྫོགས་སྨིན་གསུམ་ཚང་བར་ཉམས་
ལེན་གནད་དུ་སྨིན་པར་བྱས་ཏེ། ལྷན་ཐབས་འོད་བརྒྱ་འབར་བ་ལས། ལྷ་བསྒོམ་པ་སོར་
བསམ་གྱི་སྔོན་འགྲོ། སྔགས་བཟླས་པ་སྲོག་འཛིན་གྱི་སྔོན་འགྲོ། ཤུ་ནྱ་ཏའི་སྔགས་དོན་རྗེས་
དྲན་གྱི་སྨིན་བྱེད། འོད་ཟེར་སྤྲོ་བསྡུ་དང་འོད་གསལ་དུ་འཇུག་ལྡང་བྱེད་པ་ཏིང་ངེ་འཛིན་གྱི་
རིམ་པའི་རྟེན་དུ་འགྱུར། ཞེས་གསུངས་པ་ལྟར་གྱུར། དེ་དག་གི་སྐབས་སུ་རྡོར་སེམས་ཀྱི་
བཟླས་ལུང་། རྡོ་རྗེ་འཆང་གི་དབང་ངམ་རྗེས་གནང་། དུས་འཁོར་ལྷན་སྐྱེས་ཀྱི་རྗེས་གནང་
སོགས་ཀྱང་གསན། དེ་དག་གི་སྐབས་སུ་ལམ་དེ་དག་ལ་མྱོང་བ་ཁྱད་པར་བ་ཐུགས་ལ་
འཁྲུངས་ཏེ། སྐྱབས་སེམས་ཀྱི་སྐབས། ངེས་འབྱུང་གི་བསམ་པ་དང༌། སེམས་ཅན་ལ་སྙིང་
རྗེ། མཆོག་གསུམ་ལ་ཡིད་ཆེས། བྱང་ཆུབ་ཀྱི་སེམས་རྣམས་སྔར་ལས་ལྷག་པའི་བཅོས་མ་
མ་ཡིན་པ་ཐུགས་ལ་འཁྲུངས། ཡིག་བརྒྱ་དང་མཎྜལ་གྱི་སྐབས། སྡིག་སྒྲིབ་དག་པའི་རྟགས་
དང་ཚོགས་བསགས་པའི་རྟགས་མཚན་ཉིད་པ་རྒྱུད་ལས་ག
གསུངས་པ་དང་མཐུན་པར་བྱུང་།



ཇོ་ནང་དཔེ་ཚོགས།
སྤྱིའི་དེབ་དགུ་བཅུ་པ།
ཁྱད་པར་ལམ་ཟབ་མོ་བླ་མའི་རྣལ་འབྱོར་གྱི་སྐབས་སུ། བླ་མ་ཡོན་ཏན་གྱི་ཆ་ནས་སངས་
རྒྱས་དངོས་སུ་མཐོང་བ་དང༌། བཀའ་དྲིན་སངས་རྒྱས་ལས་ཀྱང་ཆེས་ལྷག་པར་དྲན་པ།
གདུང་ཤུགས་དྲག་པ། ཡང་ཡང་མི་བརྗེད་པར་དྲན་པ་སྟེ་ཁྱད་པར་བཞི་དང་ལྡན་པའི་མོས་
གུས་ཀྱི་གདུང་ཤུགས་དྲག་པོ་ཐ་མལ་གྱི་སྣང་བ་འགོག་ནུས་པ་རིག་པ་བསྒྱུར་ཐུབ་པའི་
དད་པ་དང་མོས་གུས་ཚད་མེད་པ་ཐུགས་ལ་འཁྲུངས་ཤིང་དེ་ནས་བཟུང་དུས་རྒྱུན་དུ་བླ་མ་
ཡིད་ལ་དྲན་པ་དང༌། བླ་མའི་མཚན་ཐོས་པ་ཙམ་གྱིས་མིག་ནས་མཆི་མ་འཁྲུགས་ཤིང་
ལུས་ཀྱི་བ་སྤུ་གཡོ་བའི་དད་པ་དང་མོས་གུས་ངམ་ངམ་ཤུགས་ཀྱི་འབྱུང་བར་འགྱུར་ཏེ།
དབུ་མ་འཇུག་པ་ལས། རབ་ཏུ་དགའ་བ་ལས་བྱུང་མིག་ནི་མཆི་མས་བརླན། །ལུས་ནི་བ་
སྤུ་ལྡང་བར་འགྱུར་བ་གང་ཡིན་པ། །དེ་ལ་རྫོགས་པའི་སངས་རྒྱས་བློ་ཡི་ས་བོན་ཡོད། །དེ་
ཉིད་ཉེ་བར་བསྟན་པའི་སྣོད་ནི་འདི་ཡིན་ཏེ། །ཞེས་གསུངས་པ་ལྟར་རོ། །བར་སྐབས་བར་
སྐབས་སུ་བླ་མ་རིན་པོ་ཆེ་ཆོས་རྗེ་ཀུན་མཁྱེན་ཆེན་པོ་དངོས་ཀྱི་རྣམ་པ་དང་། རྡོ་རྗེ་འཆང་
དངོས་ཀྱི་རྣམ་པ་དང༌། དུས་ཀྱི་འཁོར་ལོ་དང་འཁོར་ལོ་བདེ་མཆོག་སོགས་ཀྱི་རྣམ་པ་དང་།
བླ་མ་རིན་པོ་ཆེ་གཟིམས་ཁང་གི་རྩིག་པ་གྱང་སོགས་ལ་ཐོགས་མེད་དུ་བྱོན་པ་སོགས་ཀྱི་
དག་པའི་སྣང་བ་ཡང་ཡང་མཐོང་། རྟ་མགྲིན་སྒྲུབ་པ་ཚོགས་འདོན་སོགས་ཀྱི་སྐབས་སུ་བླ་
མས་མར་ལ་གཟིགས་ཚེ་ཞལ་དམར་སྒོར་བ་སྤྱན་ཁྲ་སྒོར་བ་ཤིན་ཏུ་འཇིགས་ཟིལ་ཆེ་བ་ཁྲོ་
བོ་དངོས་སུ་མཐོང་གསུངས། དུས་འཁོར་ལྷན་སྐྱེས་ཀྱི་སྐབས་སུ། བསྐྱེད་རིམ་ལ་གསལ་
སྣང་བརྟན་པོ་ཐོབ་སྟེ། གང་སྣང་ལྷའི་འཁོར་ལོ་དག་པ་རབ་འབྱམས་སུ་གྱུར།
དགུང་གྲངས་བཅུ་གསུམ་བཞེས་པ་ཨདྷི་ར་ཞེས་པ་ཆུ་ཕོ་སྤྲེལ་གྱི་༼༡༩༣ ༢༽ལོར་བླ་
མ་རིན་པོ་ཆེའི་བཀའ་ལྟར། བླ་མ་དང་ཆོས་མཆེད་རྣམས་དང་། བླ་མའི་མདུན་ནས་
གཞུང་ལུགས་དང་རིག་གནས་ལ་ཐོས་བསམ་བྱེད་པའི་སློབ་རིག་པ་དང་སྡེ་སྣོད་འཛིན་པ་
52



ཇོ་ནང་དཔེ་ཚོགས།
སྤྱིའི་དེབ་དགུ་བཅུ་པ།
འབད་མེད་རྙེད་པ་འདི། །སྐྱེས་ཆེན་དམ་པ་རྣམས་ཀྱིས་སྨོན་པའི་གནས། །ཞེས་དང༌། འཕགས་
པ་སའི་སྙིང་པོའི་མདོ་ལས། སངས་རྒྱས་ཀྱིས་བྱིན་གྱིས་བརླབས་པའི་གོས་ངུར་སྨིག་འདི་
ནི་ཐར་པའི་རྒྱལ་མཚན་ཡིན་ནོ། །ཞེས་གསུངས་སོ། །
དེ་ནས་བཟུང་དགུང་གྲངས་ཞེ་བདུན་གྱི་བར་དུ་རྟེན་དགེ་ཚུལ་དུ་བཞུགས་ཀྱང་སོ་
ཐར་གྱི་བསླབ་པའམ་ཚུལ་ཁྲིམས་མཐའ་དག་མིག་གི་འབྲས་བུ་དང་གངས་ཀྱི་གཡག་རྔ་
བཞིན་ལེགས་པར་བསྲུངས་ཤིང་ཉེས་ལྟུང་ཕྲ་མོ་ཙམ་གྱིས་ཀྱང་མ་གོས་པར་མཛད་དེ།
ཞར་བྱུང་དུ་འདུལ་བའི་སྡེ་སྣོད་མང་པོ་ལ་ཡང་སྦྱང་བརྩོན་བྱས་ཏེ་འདུལ་བའི་གནང་བཀག་
ལ་ཚུལ་བཞིན་དུ་བསླབ་པས་རང་བཞིན་ངང་གིས་ཉེས་ལྟུང་ཕྲ་མོས་ཀྱང་མ་གོས་པ་འདུལ་
བ་འཛིན་པ་རྣམས་ཀྱི་མཆོག་འཕགས་པ་ཉེ་བར་འཁོར་དང་གཉིས་སུ་མ་མཆིས་པར་གྱུར་
ཏོ། །བདག་ཉིད་ཆེན་པོ་འདིའི་ཐུགས་རྒྱུད་ལ་གཞན་དོན་ཁུར་ཁྱེར་གྱི་སྙིང་རྗེ་དང་བྱང་
ཆུབ་ཀྱི་སེམས་བཅོས་མ་མ་ཡིན་པར་ངང་ངམ་ཤུགས་ཀྱིས་མངའ་ཞིང༌། སྤྱོད་འཇུག་ལས།
སྲིད་པའི་སྡུག་བསྔལ་བརྒྱ་ཕྲག་གཞོམ་འདོད་ཅིང་། །སེམས་ཅན་མི་བདེ་བསལ་བར་འདོད་
པ་དང༌། །བདེ་མང་བརྒྱ་ཕྲག་སྤྱོད་པར་འདོད་པས་ཀྱང་། །བྱང་ཆུབ་སེམས་ཉིད་རྟག་ཏུ་
བཏང་མི་བྱ། །ཞེས་གསུངས་པ་དང་མཐུན་པར་འདི་སྐོར་དུ་བྱང་ཆུབ་སེམས་ཀྱི་མངའ་
བདག་རྒྱལ་སྲས་ཞི་བ་ལྷ་ག ཉིས་པ་བླ་མ་རིན་པོ་ཆེའི་དྲུང་ནས་དགེ་བའི་བཤེས་གཉེན་
སྐྱེས་ཆེན་དམ་པ་དུ་མ་དང་མཉམ་དུ་ཐེག་ཆེན་སེམས་བསྐྱེད་དང་འཇུག་སྡོམ་ཡང་ཆོ་གའི་
སྒོ་ནས་ལེགས་པར་མནོས་ཏེ་བྱང་སེམས་ཀྱི་བསླབ་པ་རྣམས་ཚུལ་བཞིན་དུ་ཡང་དག་པར་
བསྲུངས་ཤིང་། ཁྱད་པར་དངོས་གྲུབ་ཐམས་ཅད་ཀྱི་རྩ་བ་རིག་པ་འཛིན་པ་སྔགས་ཀྱི་དམ་
ཚིག་ལ་ནི། ཉེས་ལྟུང་ཕྲ་མོ་ཙམ་གྱིས་ཀྱང་ནམ་ཡང་མ་གོས་པར་སྲོག་བཞིན་དུ་བསྲུང་བར་
མཛད་དེ། དབུ་མ་འཇུག་པ་ལས། སོ་སོའི་སྐྱེ་བོ་རྣམས་དང་གསུང་སྐྱེས་དང༌། །རང་བྱང་



ཤར་འཛམ་ཐང་པ་ངག་དབང་བློ་གྲོས་གྲགས་པའི་རྣམ་ཐར།
པོད་དང་པོ།
མཁན་ཀུན་དགའ་ཤེས་རབ་གསལ་བྱེད།
ཆུབ་ལ་བདག་ཉིད་ངེས་རྣམས་དང༌། །རྒྱལ་སྲས་རྣམས་ཀྱི་ངེས་པར་ལེགས་པ་དང༌། །
མངོན་མཐོའི་རྒྱུ་ནི་ཚུལ་ཁྲིམས་ལས་གཞན་མེད། །ཅེས་གསུངས་སོ། །དེ་ནས་ཇོ་ནང་རང་
ལུགས་ཀྱི་དམ་པ་གོང་མའི་ཕྱག་སྲོལ་ལྟར་འཛམ་ངོས་རྡོ་རྗེ་འཆང་བདེ་སྟོང་དུས་ཀྱི་འཁོར་
ལོའི་ངོ་བོར་བཞེངས་པ་ལས་དཔལ་དུས་ཀྱི་འཁོར་ལོའི་རྫོགས་རིམ་སྨིན་བྱེད་ཐུན་མོང་མ་
ཡིན་པ། རྩ་བའི་རྒྱུད་ཀྱི་རྒྱལ་པོའི་དུམ་བུ་དབང་མདོར་བསྟན་ལས། ལུས་ངག་སེམས་ནི་
ལེགས་དག་པ། །དབང་བསྐུར་གསུམ་པོ་རིམ་པ་ཡིས། །བཞི་པ་ཡེ་ཤེས་ཡང་དག་དག །
ལུས་ངག་སེམས་ནི་དག་པར་བྱེད། །ཅེས་གསུངས་པ་ལྟར། ལུས་ཀྱི་དྲི་མ་དག་ཅིང་སྐུ་རྡོ་
རྗེ་རྫོགས་པར་བྱེད་པ་བུམ་དབང་དང་། ངག་གི་དྲི་མ་དག་ཅིང་གསུང་རྡོ་རྗེ་རྫོགས་པར་
བྱེད་པ་གསང་དབང་དང་། ཡིད་ཀྱི་དྲི་མ་དག་ཅིང་ཐུགས་རྡོ་རྗེ་རྫོགས་པར་བྱེད་པ་འཇིག་
རྟེན་པའི་ཤེར་དབང་དང༌། ཡེ་ཤེས་ཀྱི་ཁམས་ཆགས་རྟོག་གི་དྲི་མ་སྦྱོང་ཞིང་ཡེ་ཤེས་རྡོ་རྗེ་
རྫོགས་པར་བྱེད་པ་འཇིག་རྟེན་ལས་འདས་པའི་དབང་བཞི་པ་སྟེ་མཆོག་གི་དབང་གོང་མ་
ཁྱད་པར་ཅན་བཞི་གསན་ཏེ་ཐུགས་རྒྱུད་དུས་ཀྱི་འཁོར་ལོའི་རྫོགས་རིམ་རྡོ་རྗེ་བཞིའི་རྣལ་
འབྱོར་སྦྱོར་བ་ཡན་ལག་དྲུག་གི་རྟོགས་པ་རྣམས་སྐྱེ་མ་རག་ཏུ་སྨིན་པར་བྱས། དེ་ནས་ཐུན་
མོང་མ་ཡིན་པའི་སྔོན་འགྲོ་གཉིས་པ་རྫོགས་རིམ་གྱི་ཉེར་བསྡོགས་ཁྱད་པར་ཅན། རྒྱུད་
ལས། བདུད་རྩི་ལྔ་ལ་སོགས་དང་ཆུ་གཏེར་རྡོ་རྗེ་རྣམས་དང་སྔགས་ཀྱི་བཟླས་པ་སོགས་
ཀྱིས་བསྙེན་པ་སྟེ། །ཞེས་གསུངས་པའི་དོན་དབེན་པ་གསུམ་ལྡན་ནམ་ལྟོས་མེད་བཞི་
ལྡན་གྱི་གདམས་ངག་རིགས་དང་དཀྱིལ་འཁོར་རྒྱ་མཚོའི་མངའ་བདག་བླ་མ་རིན་པོ་ཆེ་ལས་
ཟབ་ཅིང་རྒྱས་པར་གསན་ཏེ། མཚམས་དམ་པོར་བཅད་ནས་མུན་ཁང་དུ་ཉམས་ལེན་མཛད།
དབེན་གསུམ་ལ་བཞུགས་པའི་ཉིན་དང་པོའི་ཐུན་དང་པོ་དགོང་ཐུན་དུ་དབེན་པ་གསུམ་
དང་ལྡན་པའི་སྒོ་ནས་ལྟ་བའི་རྒྱལ་པོ་སྤྲོས་བྲལ་རྣམ་པར་མི་རྟོག་པ་ལ་མཉམ་པར་བཞག་
55་



ཇོ་ནང་དཔེ་ཚོགས།
སྤྱིའི་དེབ་དགུ་བཅུ་པ།
པའི་ཚེ་བླ་མའི་བྱིན་རླབས་ཐུགས་རྒྱུད་ལ་འཕྲལ་དུ་ཞུགས་ཤིང་སྔོན་གྱི་བག་ཆགས་བཟང་
པོ་སད་དེ་ཏིང་ངེ་འཛིན་གྱི་གནས་ཆ་ཤིན་ཏུ་བརྟན་ཅིང་ཉམས་དང་རྟགས་སྣང་སྣ་ཚོགས་
ཤར། སླར་ཡང་ཞག་བདུན་ཙམ་ནས། རྩ་བའི་རྒྱུད་ཀྱི་རྒྱལ་པོ་ལས། བསམ་པ་ཐམས་ཅད་
ཡོངས་སྤངས་ཏེ། །ཉི་མ་གཅིག་ཏུ་ཡོངས་སུ་བརྟགས། །གལ་ཏེ་རྟགས་ནི་མ་བྱུང་ན། །དེ་
ཚེ་ང་ཡི་རྫུན་ཚིག་ཡིན། །ཞེས་གསུངས་པ་ལྟར། སྔར་ལས་ཀྱང་ཆེས་བརྟན་ཅིང་གསལ་
བའི་ངེས་པ་དང་མ་ངེས་པའི་རྟགས་སྣང་ཤིན་ཏུ་མང་པོ་ཤར་རོ། །གཞོན་ནུ་དམ་པ་འདི་
ཉིད་ཀྱིས་ཁོང་གི་ཐུགས་རྒྱུད་ལ་འཁྲུངས་པའི་ཉམས་དང་རྟོགས་པ་རྣམས་བླ་མ་རིན་པོ་ཆེ་
ལ་ཞུས་པས། བླ་མའི་ཞལ་ནས། སློབ་བུ་ཁྱོད་ཀྱི་ཉམས་རྟོགས་རྣམས་ཤིན་ཏུ་བཟང་།
འོད་གསལ་རྟགས་བཅུ་ཕལ་ཆེར་ཤར་ཡོད་ཅེས་འོད་གསལ་རྟགས་བཅུ་སོ་སོར་ངོ་སྤྱད་དེ་
ད་དུང་མཆོག་གི་ཆ་མི་ཚང་བས་ཉམས་ལེན་ལ་འབད་པ་གྱིས། ཞེས་སོགས་གསུངས་
ཤིང་ཐུགས་དགྱེས་པ་ཆེན་པོའི་ངང་ནས་གསུང་གིས་དབུགས་དབྱུང་དང་གཟེངས་བསྟོད་
རྒྱ་ཆེར་གནང་ངོ༌། །དེ་ནས་ཡང་ཉིན་ཞག་ཁ་ཤས་ནས་བླ་མ་ལ་ཁོང་གིས་ཉམས་རྟོགས་
རྣམས་ཞུས་པ་ན། འོ་ད་ནི་མཆོག་གི་ཆ་ཡང་ཤར་འདུག་ཉམས་ལེན་ལ་ཤིན་ཏུ་བརྩོན་པ་
གྱིས་ལ་རྟོགས་པ་མཐའ་རུ་ཕྱིན་པར་བྱེད་དགོས་གསུངས། གཞོན་ནུ་མཆོག་སྤྲུལ་དམ་པ་
ཁོང་ལ་རྟགས་སྣང་སྟོང་གཟུགས་འཆར་བ་ནི། དུ་བ་སྨིག་རྒྱུ་སོགས་འོད་ཟེར་དང་ཐིག་ལེ་
དང་ལྷ་སྐུ་ལ་སོགས་པ་དག་པའི་སྣང་བ་སྣ་ཚོགས་ཤར་ན་ཡང་། བར་སྐབས་ཤིག་ཏུ་ཡུལ་
དེའི་རྒད་པོ་ཞིག་ཤི་བ་དེའི་ལུས་གཟུགས་ལྟ་བུའི་ཉམས་སྣང་ཤར་ཏེ་ཁོང་ཐུགས་མ་བདེ་
བར་བླ་མ་རིན་པོ་ཆེ་ལ་ཞུས་པས་བླ་མའི་ཞལ་ནས་སྟོང་གཟུགས་སྣ་ཚོགས་མཐོང་བ་ནི་
རང་རྒྱུད་ལ་ཡེ་ནས་བཞུགས་པའི་གཞི་བདེ་གཤེགས་སྙིང་པོའི་རང་གཟུགས་ལམ་སྒོམ་
པའི་སྟོབས་ཀྱིས་ཆ་ཤས་ནས་རིམ་བཞིན་མངོན་པ་ཡིན་ལ། ཆོས་ཉིད་བདེ་གཤེགས་སྙིང་
56



ཤར་འཛམ་ཐང་པ་ངག་དབང་བློ་གྲོས་གྲགས་པའི་རྣམ་ཐར།
པོད་དང་པོ།
མཁན་ཀུན་དགའ་ཤེས་རབ་གསལ་བྱེད།
པོ་ནི། ཁྱོད་ནི་སྲིད་པ་གསུམ་ལས་འདས་ཀྱང་སྲིད་པ་གསུམ་གྱི་རྣམ་པ་ཅན། །ཕྲ་རབ་རྡུལ་
གྱི་ཆོས་དང་བྲལ་ཡང་བརྟན་དང་གཡོ་བ་ཀུན་གྱི་གཟུགས། །ཞེས་དང་། ཆོས་རྗེ་ཀུན་
མཁྱེན་ཇོ་ནང་པ་ཆེན་པོའི་ཞལ་ནས། རྒྱལ་བའི་སྐུ་དང་འགྲོ་བ་བཟང་ངན་སོགས། །བཟང་
ངན་དུ་མར་སྣང་ཡང་བཟང་ངན་མེད། །ཐམས་ཅད་ཆོས་སྐུའི་རྣམ་པར་རོལ་པ་ཡིན། །
དེ་ཕྱིར་གང་ཤར་དེ་ལ་བལྟ་བ་ཙམ། །རེ་དོགས་སྤང་བླང་དགག་སྒྲུབ་མི་བྱེད་པར། །སྤྲོས་
བྲལ་མཉམ་ཉིད་ངང་དུ་ལྷན་གྱིས་བཞག །ཅེས་སོགས་གསུངས་པ་ལྟར། ཆོས་ཉིད་བདེ་
གཤེགས་སྙིང་པོ་རྣམ་པ་ཐམས་ཅད་པ་ཡིན་པས་སྟོང་གཟུགས་ཀྱང་འཁོར་འདས་སྲིད་གསུམ་
གྱི་བརྟན་གཡོ་ཐམས་ཅད་ཀྱི་རྣམ་པར་ཤར་བ་ཡིན་པས་ཁྱོད་ཀྱིས་མཐོང་བའི་སྟོང་གཟུགས་
དེ་ཡང་བདེ་གཤེགས་སྙིང་པོའི་རང་གཟུགས་ཀྱི་ཆ་ཤས་ཡིན་པས་རེ་དོགས་དང་སྤང་བླང་
མ་བྱེད་པར་ཉམས་བྱུང་རྒྱལ་དུ་སྐྱོང་ལ་སྒོམས་ཤིག་གསུངས་ཤིང༌། ངོ་སྤྲོད་དང་གདམས་
ངག་ཟབ་མོ་མང་པོ་གནང་བས་ཁོང་གི་ཉམས་ལེན་ལ་སྔར་ལས་བོགས་སྐྱེད་བཟང་པོ་ཐོན་
ཞིང་ཉམས་རྟོགས་ཆེས་ཆེར་གོང་འཕེལ་དུ་སོང་ངོ༌། །ཕྱིས་སུ་བདག་ཉིད་ཆེན་པོ་གང་ཉིད་
ཀྱི་ཞལ་ནས་འདི་ལྟར་གསུངས་ཏེ། བདག་དབེན་གསུམ་ལ་འདུག་པའི་སྐབས་སུ་དང་པོ་
འོད་གསལ་རྟགས་བཅུ་འཆར་བ་ཅུང་ཟད་མྱུར་བ་ལྟར་སྣང་ན་ཡང་དེའི་སྐབས་ཀྱི་རྟགས་
སྣང་རྣམས་ནི་རྗེས་མཐུན་པ་དང་རྣམ་ཤེས་ཀྱི་སྣང་ཆའམ་ཉམས་སྣང་ཙམ་ཡིན་པས་ཉམས་ལ་
བདེན་པར་བཟུང་དུ་ཆེར་མེད། ཅེས་གསུངས། དེ་ལྟར་དབེན་པ་གསུམ་ལྡན་ནམ་ལྟོས་
མེད་བཞི་ལྡན་གྱི་ལམ་རྒྱུད་ཀྱི་དགོངས་པ་ལྟར་བླ་མ་གོང་མའི་མན་ངག་གིས་བརྒྱན་ཅིང་
ཡུན་རིང་ཙམ་དུ་ཉམས་བཞེས་གནད་དུ་ཐེབས་པར་མཛད་པས་གཡོ་ཐོབ་གོམས་བརྟན་
མཐར་ཕྱིན་པའི་ཉམས་ཀྱི་གསལ་ཁ་དང་བཅས་ཏེ་གོམས་པའི་སྟོབས་ཀྱིས་ཞི་གནས་དང་
ལྷག་མཐོང་ཟུང་དུ་འབྲེལ་བའི་ཏིང་ངེ་འཛིན་གྲུབ་སྟེ། རྩ་བའི་རྒྱུད་ཀྱི་རྒྱལ་པོ་ལས། ལུས་
57



ཇོ་ནང་དཔེ་ཚོགས།
སྤྱིའི་དེབ་དགུ་བཅུ་པ།
ངག་སེམས་ནི་དབེན་པ་ཡི། །མི་རྟོག་ཏིང་འཛིན་སྐྱེ་བར་ངེས། ཞེས་གསུངས་པ་ལྟར། རེ་
ཞིག་ན་མཉམ་བཞག་ཏུ་སྟོང་གསལ་བདེ་བའི་རང་མདངས་འཛིན་ཞེན་གྱི་སྤྲོས་པའི་ཆ་ཕྲ་
མོས་ཀྱང་མ་གོས་པར་རྩ་བྲལ་ལྷུན་གྲུབ་ཀྱི་གཤིས་ལྷག་པར་མངོན་ཏེ། སྣང་བ་བརྗོད་བྱའི་
ཡུལ་ལས་འདས་ཤིང་དོན་དམ་པའི་འཆར་སྒོ་བསམ་གྱིས་མི་ཁྱབ་པ་དཔེ་དང་བརྡས་མཚོན་
ཐབས་དཀའ་བ་རིག་པའི་དབྱིངས་ལ་འབྱམས་ཀླས་པར་གྱུར་པ་ནའང་དེ་དག་ཀུན་གྱི་
སྣང་བ་ལས་གཏད་སོ་མྱོང་ཞེན་གྱི་སྤྲོས་པ་རང་དྭངས་སུ་སོང་སྟེ་ཡིན་ལུགས་ཇི་བཞིན་པ་
སོ་སོ་རང་རིག་པའི་ཡེ་ཤེས་མཉམ་བཞག་དམ་པའི་རང་ཉམས་སུ་མྱོང་ཚུལ་རྗེས་ཐོབ་ཀྱི་
སྐབས་སུ་གཞན་ལ་ཇི་བཞིན་བཤད་མི་ཤེས་ཤིང་སྒྲ་རྟོག་གིས་བརྗོད་འཛིན་གྱི་ཡུལ་དུ་མ་
གྱུར་པ་ལྟ་བུ་ཞིག་གི་རྟོགས་པ་ཐུགས་ལ་འཁྲུངས་སོ། །རྒྱུད་ལས། རྣམ་པར་རྟོག་མེད་ལྷུན་
གྱིས་གྲུབ། །དུས་གསུམ་དུས་མེད་རྟོགས་པ་པོ། །ཞེས་དང་། རྣམ་རྟོག་མ་རིག་ཆེན་པོ་སྟེ། །
འཁོར་བའི་རྒྱ་མཚོར་ལྟུང་བྱེད་ཡིན། །མི་རྟོག་ཏིང་འཛིན་ལ་གནས་ན། །མཁའ་བཞིན་དྲི་
མ་མེད་པར་འགྱུར། །ཞེས་གསུངས་པ་ལྟར་རོ། །དམ་པ་བདག་ཉིད་ཆེན་པོ་འདི་ཉིད་ཐུགས་
ཏིང་ངེ་འཛིན་ལ་མཉམ་པར་བཞག་སྟེ་ཐུན་ལ་བཞུགས་པའི་སྐབས་སུ་ཉེ་དྲུང་ནས་མི་མང་
པོས་འུར་ཟིང་སོགས་ཇི་ལྟར་བྱས་ཀྱང་ཁོང་གི་ཏིང་ངེ་འཛིན་ལ་གནོད་པ་དང་བར་ཆད་ཅུང་
ཟད་ཀྱང་མེད་པར་མཉམ་བཞག་
་པར་མཉམ་བཞག་ལས་མ་བཞེངས་བར་དུ་མི་གོ་བ་ལྟ་བུ་ཡིན་ཞེས་ཉེ་འཁོར་
དུ་གནས་པ་རྣམས་ཀྱི་ངག་ལམ་དུ་རླུང་ལྟར་གྲགས་སོ། །རྗེས་ཐོབ་ཐུན་མཚམས་སུ། ཤེར་
ཕྱིན་ལས། ལྷའི་བུ་དག་ཆོས་ཐམས་ཅད་ནི་སྒྱུ་མ་ལྟ་བུའོ། །རྨི་ལམ་ལྟ་བུའོ། །ཞེས་སོགས་
དང༌། དགྱེས་རྡོར་ལས། ཐམས་ཅད་ཆུ་ཡི་ཟླ་བ་ལྟར། །འདོད་པས་རྣལ་འབྱོར་ལས་ཤེས་
གྱིས། །ཞེས་དང་། རྒྱལ་ཚབ་བྱམས་པ་མགོན་པོས། ཉོན་མོངས་སྤྲིན་འདྲ་བྱ་བ་ཡི། །ལས་
ནི་རྨི་ལམ་ལོངས་སྤྱོད་བཞིན། །ཉོན་མོངས་ལས་ཀྱི་རྣམ་པར་སྨིན། །ཕུང་པོ་སྒྱུ་མ་སྤྲུལ་པ་
58



མཁན་ཀུན་དགའ་ཤེས་རབ་གསལ་བྱེད།
ཤར་འཛམ་ཐང་པ་ངག་དབང་བློ་གྲོས་གྲགས་པའི་རྣམ་ཐར།
པོད་དང་པོ།
བཞིན། །ཞེས་གསུངས་པ་ལྟར། ཀུན་རྫོབ་ཀྱིས་བསྡུས་པའི་ཆོས་མཐའ་དག་དོན་དམ་པར་
ན་རྫུན་པ་བསླུ་བའི་ཆོས་སྒྱུ་མ་དང་སྤྲུལ་པ་ལྟ་བུའི་སྣང་བ་ཙམ་དུ་ཟད་ཀྱང་ཐ་སྙད་སྣང་
ཙམ་དུ་ཀུན་རྫོབ་ཀྱི་བྱ་བྱེད་མི་བསླུ་བ་རྨི་ལམ་གྱི་ཡུལ་སྣང་ལྟ་བུའི་རྣམ་པར་གནས་པ་འདིའི་
སྟེང་ནས་ཀུན་རྫོབ་ཀྱི་རྒྱུ་དང་འབྲས་བུའི་ཆོས་སོགས་ཀྱི་རྣམ་པར་དབྱེ་བ་སྣ་ཚོགས་པ་
འབྱུང་བའི་སྣང་སྟོང་གཉིས་ཚོགས་ཀྱི་སྒྱུ་མ་ལ་ངེས་པ་བརྟན་པོ་ཐུགས་ལ་འཁྲུངས་སོ། །འདི་
སྐོར་ཞིག་ཏུ་དམ་པ་འདི་ཉིད་ཀྱི་ཞལ་ནས་འདི་ལྟར། སྤྲོས་ཀུན་ཞི་བའི་དབྱིངས་སུ། །བདེ་
ཆེན་གཟི་མདངས་རྒྱས་པ། །མ་བཅོས་རིག་པའི་ཀློང་ནས། །དྲི་བྲལ་ཆོས་སྐུར་མཇལ་བྱུང་། །
ཀུན་གསལ་དབང་སྔོན་དྭངས་པ། །གཉུག་མ་སེམས་ཀྱི་སྤྱོད་ཡུལ། །ཀུན་རྟོག་མཚན་མས་མ་
བསླད། །རང་དུངས་ཞི་བ་ཆེན་པོ། །ངོ་མཚར་སྣང་བ་རབ་འབྱམས། །ཕྲ་བའི་གཟུགས་ཀྱི་
ལྟད་མོ། །བསམ་པས་ཡུལ་ལས་འདས་པ། །སྣང་བའི་དགོངས་ཀློང་ཡངས་པོ། །སྣང་སེམས་
དབྱེར་མེད་འདྲེས་ནས། །གཉིས་མེད་འཛིན་པ་རང་ཞིག །གཏད་སོ་མྱོང་ཞེན་བྲལ་བ། །མ་
བཅོས་སེམས་ཀྱི་གཤིས་ལུགས། །སྣང་སྟོང་གསལ་བའི་རིག་གདངས། །སྐྱེ་མེད་རོལ་པ་
ཆེན་པོ། །སྟོང་པའི་གཟུགས་སྣང་རབ་འབྱམས། །ཚད་བཟུང་བྲལ་བའི་འཆར་སྒོ། །མི་
རྟོག་ཡེ་ཤེས་ཆེན་པོ། །བཅོས་བསྒྱུར་འཛིན་པས་མ་བསླད། །རྩ་བྲལ་ལྷུག་པའི་ངང་ལ། །རང་
བབས་བཞག་པ་གལ་གནད། །གཞི་རྩ་སེམས་ཀྱི་ཆོས་ཉིད། །ཀུན་རྟོག་རྙོག་དང་མ་འདྲེས། །
རང་གསལ་དྭངས་པའི་རང་བཞིན། །ཡེ་ནས་བཞུགས་པ་འདི་ག །མན་ངག་ཐབས་ཚུལ་
ལེགས་པས། ། རང་ངོ་རང་གིས་བཙལ་ན། །ལོགས་ཀྱི་འཚོལ་ལུགས་དཀའ་མོའི། །ངལ་
བ་འབྲས་མེད་མི་དགོས། །དྲི་བྲལ་གསལ་བའི་རིག་པ། །རང་གསལ་ཆེན་པོའི་ངོ་བོ། །
རང་རིག་དོན་གྱིས་སྐྱོངས་དང༌། །སེམས་ཀྱི་གཞི་རྩ་མངོན་ཡོང་། །རང་བྱུང་བཅོས་མེད་
བསྐྱངས་པས། །རང་གསལ་སེམས་ཀྱི་ངོ་བོ། །གཤིས་ནས་ཤར་བའི་ཚུལ་འདི་། །རྟོག་གེ་
5



ཇོ་ནང་དཔེ་ཚོགས།
སྤྱིའི་དེབ་དགུ་བཅུ་པ།
ཕལ་གྱི་ཡུལ་མིན། །གཉུག་མ་དོན་གྱི་འོད་གསལ། །ཚིག་གིས་མཚོན་ཐབས་དཀའ་ཡང་
དཔལ་ལྡན་བླ་མའི་མན་ངག །གང་ལ་བརྟེན་ན་གོ་ནུས། །ཨ་ཧོ་སེམས་ཀྱི་རོལ་པ། །བཟང་
ངན་སྣང་བ་གང་ཤར། །རང་གསལ་དེ་གའི་ངང་དུ། །མ་བཅོས་ལྷུག་པར་སྐྱོངས་མཛོད། །
སེམས་ཀྱི་ཡིན་ལུགས་གསལ་བའི། །ཉམས་མགུར་ཚིག་ཚོགས་བསྡུས་པ། །ཉམས་ལེན་
སྐྱོང་བའི་ཆེད་དུ། །སྣང་བ་གང་ཤར་སྨྲས་སོ། །ཞེས་ཐོལ་བྱུང་གི་ཚུལ་དུ་གསུངས་སོ། །དེ་
ནས་དངོས་གཞི་རྫོགས་པའི་རིམ་པ་དུས་འཁོར་རྩ་བའི་རྒྱུད་ཀྱི་རྒྱལ་པོ་ལས། སོ་སོར་སྡུ
ང་སྡུད་
དང་བསམ་གཏན་དང༌། །སྲོག་རྩོལ་དེ་བཞིན་འཛིན་པ་དང༌། །རྗེས་སུ་དྲན་དང་ཏིང་ངེ་
འཛིན། །སྦྱོར་བ་ཡན་ལག་དྲུག་ཏུ་འདོད། །ཅེས་སོགས་མཆོག་གི་དང་པོའི་སངས་རྒྱས་
སོགས་བླ་མེད་ཀྱི་རྩ་བའི་རྒྱུད་རྒྱས་པ་རྣམས་སུ་དགོངས་པ་གཅིག་དང་དབྱངས་གཅིག་
གིས་གསལ་ཞིང་རྒྱས་པར་བསྟན་པའི་དོན་མཆོག་རྡོ་རྗེ་རྣལ་འབྱོར་སྦྱོར་བ་ཡན་ལག་དྲུག་
པ་སྟེ། དེ་ཡང་དུས་འཁོར་བསྡུས་པའི་རྒྱུད་ལས། སོ་སོར་སྡུད་པ་རྒྱལ་བའི་དབང་པོར་
འགྱུར་ཞིང་རྣམ་པ་བཅུ་སྟེ་བསམ་གཏན་མི་བསྐྱོད་པ་ཉིད་དོ། །སྲོག་རྩོལ་དག་ཀྱང་རལ་
གྲི་ཅན་ནོ་སླར་ཡང་རྣམ་པ་བཅུ་སྟེ་འཛིན་པ་ཕྱག་ན་རིན་ཆེན་ནོ། །གཡུང་མོ་ལ་ནི་རྗེས་སུ་
དྲན་པ་པདྨ་འཛིན་པར་འགྱུར་ཏེ་དཔལ་ལྡན་ཏིང་འཛིན་འཁོར་ལོ་ཅན། །ཞེས་སོགས་གསུངས་
པའི་དོན་རྫོགས་རིམ་སྦྱོར་
(གས་རིམ་སྦྱོར་བ་ཡན་ལག་དྲུག་གི་
བ་ཡན་ལག་དྲུག་གི་ལམ་གྱི་ཁྲིད་རྣམས་རིམ་བཞིན་བཀའ་དྲིན་
གསུམ་ལྡན་རྡོ་རྗེ་འཆང་དངོས་བླ་མ་རིན་པོ་ཆེ་རྗེ་ཀུན་དགའ་ངག་གི་དབང་པོ་མཆོག་གི་
ཞལ་སྔ་ནས་ཀྱི་དྲུང་ནས་རྒྱུད་ཀྱི་དགོངས་དོན་ལྟར་དམ་པ་གོང་མའི་ཁྲིད་ཡིག་དང་རྒྱུད་ཀྱི་
དགོངས་འགྲེལ། དཔལ་འཁོར་ལོ་སྡོམ་པའི་རྣམ་རོལ་རྗེ་བཙུན་ཏཱ་ར་ནཱ་ཐས་མཛད་པའི་
ཟབ་ལམ་རྡོ་རྗེའི་རྣལ་འབྱོར་གྱི་ཁྲིད་ཡིག་མཐོང་བ་དོན་ལྡན་དང༌། དེའི་ལྷན་ཐབས་འོད་
བརྒྱ་འབར་བ་དང༌། རྫོགས་རིམ་གྱི་རྣམ་བཤད་ཆེན་མོ་ཟུང་འཇུག་རབ་གསལ་སོགས་
60



མཁན་ཀུན་དགའ་ཤེས་རབ་གསལ་བྱེད།
ཤར་འཛམ་ཐང་པ་ངག་དབང་བློ་གྲོས་གྲགས་པའི་རྣམ་ཐར།
པོད་དང་པོ།
དང༌། འབའ་མདའ་བླ་མ་འཇམ་པའི་དབྱངས་དངོས་ཐུབ་བསྟན་དགེ་ལེགས་རྒྱ་མཚོས་
མཛད་པའི་སྦྱོར་དྲུག་གི་སྒོམ་རིམ་གྲུབ་པའི་ལམ་བཟང་སྐུ་བཞིའི་རྒྱལ་སར་བགྲོད་པའི་
ཤིང་རྟ་ཞེས་བྱ་བ་དང༌། སྦྱོར་དྲུག་གི་སྤྱི་དོན་ལེགས་པར་བཤད་པ་རྡོ་རྗེ་བདུད་རྩིའི་ཆུ་
གཏེར་སོགས་དམ་པ་གོང་མའི་ཁྲིད་ཡིག་དང་རྒྱུད་ཀྱི་དགོངས་འགྲེལ་རྣམས་གཞི་བྱས་བླ་
མ་གོང་མ་རྣམས་ཀྱི་ཞལ་ནས་ཞལ་དང་སྙན་ནས་སྙན་དུ་བརྒྱུད་པའི་མན་ངག་ཞལ་རྒྱུན་
དང་རྗེ་བླ་མ་མཆོག་གིས་ཐུགས་ཉམས་སུ་བཞེས་པའི་མྱོང་ཁྲིད་ལག་ལེན་དམར་ཁྲིད་དང་
བཅས་པ་ཟབ་ཅིང་རྒྱས་པ་རིམ་བཞིན་ཡང་དག་པར་ལེགས་པར་གསན་བཞེས་མཛད་
ཅིང་། སངས་རྒྱས་ཀུན་དངོས་རྗེ་བླ་མ་མཚམས་པ་ངག་དབང་སྨོན་ལམ་བཟང་པོ་མཆོག་
གིས་ཟུར་ཁྲིད་དང་གསལ་འདེབས་གནང་བ་ཡང་ལེགས་པར་གསན་ཏེ། བར་སྐབས་བར་
སྐབས་སུ་རྗེ་བླ་མ་རྣམ་གཉིས་ཀྱི་དྲུང་དུ་རྟོགས་འབུལ་དང་ཉམས་ལེན་ཞུ་གཏུག་དོགས་
གཅོད་ཡང་ཡང་བྱས་ཏེ། བླ་མ་མཆོག་ཟུང་གིས་ངོ་སྤྲོད་དང་གེགས་སེལ་སྐྱོན་བཅོས་སྲོག་
ཆོག་སོགས་ཅི་དགོས་མཛད་བཞིན་གུས་རྟག་སྦྱོར་བའི་བརྩོན་པ་ཆེན་པོས་ཉམས་བཞེས་
མཐའ་འཁྱོལ་བར་མཛད་དེ། དེ་ལས་དང་པོ་ཐོག་མར་དགེ་བ་སྟོང་གཟུགས་སྐུ་རྡོ་རྗེ་རྣམ་
པ་ཐམས་ཅད་པའི་ཆ་ཤས་ཐོག་མར་མཇལ་བྱེད་ཀྱི་ལམ་སྐུ་རྡོ་རྗེའི་རྣལ་འབྱོར་ལ་སྟོང་
གཟུགས་གསར་དུ་སྒྲུབ་བྱེད་སོར་སྡུད་ཀྱི་ཡན་ལག་དང་། སྟོང་གཟུགས་བསྒྲུབ་པ་བརྟན་
བྱེད་བསམ་གཏན་གྱི་ཡན་ལག་གཉིས་ལས། དང་པོ། བསྡུས་པའི་རྒྱུད་ཀྱི་རྒྱལ་པོའི་སྒྲུབ་
ཐབས་ལེའུ་ལས། སོ་སོར་སྡུད་པ་ལུས་ལ་ཡུལ་དང་ཡུལ་ཅན་བཅུ་པོ་རྣམས་ནི་རབ་ཏུ་
འཇུག་པ་མེད་པའོ། །ཞེས་གསུངས་པ་ལྟར། ཡེ་ཤེས་ཀྱི་ཁམས་ཀྱི་རྣལ་འབྱོར་རྒྱལ་བའི་
དབང་པོ་རྡོ་རྗེ་སེམས་དཔའི་རིགས་སོར་སྡུད་ཀྱི་ཡན་ལག་ལ་མི་གཡོ་གསུམ་ལྡན་གྱིས་མཉམ་
པར་བཞག་ཅིང་མཚན་མོའི་རྣལ་འབྱོར་དང་ཉིན་མོའི་རྣལ་འབྱོར་རིམ་བཞིན་ཉམས་སུ་



ཇོ་ནང་དཔེ་ཚོགས།
སྤྱིའི་དེབ་དགུ་བཅུ་པ།
བཞེས་པས། རྒྱུད་ལས། སྟོང་པ་ལ་ནི་དུ་བ་སྨིག་རྒྱུ་རབ་གསལ་དྲི་མ་མེད་པའི་མཁའ་སྣང་
ཉིད་དང་མར་མེ་དང་། །འབར་བ་དང་ནི་ཟླ་བ་ཉི་མ་རྡོ་རྗེ་རྣམས་དང་མཆོག་གི་ཆ་དང་ཐིག་
ལེ་མཐོང་བར་འགྱུར། །ཞེས་གསུངས་པ་ལྟར། ལྟེ་བའི་རྩ་འཁོར་ནས་འབབ་པའི་གཡས་
ཀྱི་འབྱུང་བ་ལྔའི་རང་མིང་གིས་བསྟན་པའི་རླུང་ས་ཆུ་མེ་རླུང་བཞིའི་རིམ་པས་དབུ་མར་
ཅུང་ཟད་འགགས་པས། བསམ་པ་གཙོ་ཆེ་བའི་སྒོ་ནས་དུ་བ་སྨིག་རྒྱུ་མཁའ་སྣང་མར་མེ་སྟེ་
མཚན་རྟགས་བཞི་ཤར་ཞིང་། དེ་ནས་ལྟེ་བའི་གཡོན་གྱི་ཕུང་པོ་ལྔའི་མིང་གིས་བསྟན་པའི་
རླུང་འབྱུང་བ་གོང་རིམ་བཞིན་འགགས་པས། ལུས་གཙོ་ཆེ་བའི་སྒོ་ནས་སེར་པོ་འབར་བ་
ཟླ་བ་ཉི་མ་སྒྲ་གཅན་རྣམས་རིམ་པས་ཤར་ཞིང་། དེ་ནས་རྣམ་ཤེས་ཀྱི་རླུང་ཞེས་པ་ལྟེ་བའི་
གཡོན་གྱི་མཁའ་རླུང་ཅུང་ཟད་འགགས་པས། མཆོག་གི་ཆ་གློག་དང་། ནམ་མཁའི་རླུང་རང་
མིང་གིས་བསྟན་པ་ལྟེ་བའི་གཡས་ཀྱི་མཁའ་རླུང་ཅུང་ཟད་འགགས་པས། ཐིག་ལེ་སྔོན་པོ་
སྟེ་ཉིན་རྟགས་དྲུག་ཀྱང་རིམ་གྱིས་ཤར་ཏེ། གྲུབ་པའི་ཁྱུ་མཆོག་དཔལ་ལྡན་ཤ་ཝ་རི་པའི་ཞལ་
ནས། མི་གཡོ་བ་ནི་གསུམ་ལྡན་གྱིས། །དྷཱུ་ཏིར་རླུང་བཅུ་ཚུད་གྱུར་པས། །ཕྱི་ནང་རྟོག་འགགས་
རྟགས་བཅུ་འབྱུང་། །སོ་སོར་གཅོད་པའི་ཡན་ལག་ཡིན། །ཞེས་གསུངས་པ་ལྟར། འོད་གསལ་
རྟགས་བཅུ་ཡོངས་སུ་རྫོགས་པ་གོ་རིམ་ངེས་ཅན་དུ་ནམ་འདོད་འདོད་དུ་འདོད་དགུར་འཆར་
ཞིང་། དེ་ལྟར་ངེས་པའི་རྟགས་དང་རྣམ་པ་མ་ངེས་པའི་རྟགས་ནི་མཐའ་ཡས་པ་སྣ་ཚོགས་
གཟུགས་བརྙན་མཐོང་བར་གྱུར་ཏེ། དེ་ཀུན་ལའང་རྣམ་པར་མི་རྟོག་པའི་ངང་ནས་ཡིད་
བདེ་ཕྲ་མོ་དང་བཅས་ཏེ་གཟུགས་བརྙན་ཙམ་གྱི་ཚུལ་དུ་ཆོས་ཉིད་བདེ་གཤེགས་སྙིང་པོའི་
རང་གཟུགས་དྭངས་པའི་ཆ་ཤས་ཅི་རིགས་ཀྱི་རྣམ་པར་མངོན་དུ་གྱུར་ཏེ་ཐོག་མར་དགེ་
བའི་སོར་སྡུད་མཐར་ཕྱིན་པར་གྱུར་ཏེ། རྒྱུད་ལས། སོ་སོར་སྡུད་པས་རྣལ་འབྱོར་པ་ནི་
ཡུལ་དང་རྣམ་པར་བྲལ་བ་སྔགས་རྣམས་ཀུན་ཀྱིས་བྱིན་གྱིས་རློབས། །ཞེས་གསུངས་པ་
f2



ཤར་འཛམ་ཐང་པ་ངག་དབང་བློ་གྲོས་གྲགས་པའི་
་་རྣམ་ཐར།
པོད་དང་པོ།
མཁན་ཀུན་དགའ་ཤེས་རབ་གསལ་བྱེད།
ལྟར། སོར་སྡུད་མཐར་ཕྱིན་པའི་གནས་སྐབས་ཀྱི་འབྲས་བུ་བདེན་ཚིག་སོགས་གྲུབ་པའི་
འབྲས་རྟགས་ཕྱིར་མངོན་པའི་ཚུལ་ནད་པ་ཚབས་ཆེན་སོགས་ལ་བདེན་སྟོབས་བརྗོད་པ་
དང་ལྗགས་ཆབ་བཏབ་པ་ཙམ་གྱིས་དེ་མ་ཐག་ནད་ལས་གྲོལ་བ་སོགས་མཐའ་ཡས་པ་
ཡོད་དེ། ཅི་རིགས་པ་རེ་འོག་ཏུ་ཡང་འབྱུང་ངོ༌། །དེ་ནས་ཡན་ལག་གཉིས་པ་བསྡུས་པའི་
རྒྱུད་ཀྱི་རྒྱལ་པོ་ལས། བསམ་གཏན་དག་ཀྱང་ཤེས་རབ་རྟོག་དང་དཔྱོད་པ་དགའ་དང་གཡོ་
མེད་བདེ་བ་རྩེ་གཅིག་སེམས་པའོ། །ཞེས་གསུངས་པ་ལྟར། སྟོང་གཟུགས་བསྒྲུབ་པ་
བརྟན་བྱེད་མཁའ་ཁམས་ཀྱི་རྣལ་འབྱོར་མི་བསྐྱོད་པའི་རིགས་བསམ་གཏན་གྱི་ཡན་ལག་
དབང་མདོར་བསྟན་ལས། རྨི་ལམ་བཞིན་དུ་གཟུགས་མཐོང་འགྱུར། །རྟག་ཏུ་གཟུགས་དེ་
བསྒོམ་པར་བྱ། །ཞེས་གསུངས་པ་ལྟར། བསམ་གཏན་གྱི་དངོས་གཞི་གཟུགས་སེམས་དབྱེར་
མེད་དུ་བསྒོམ་པ་སྤོག་ཆོག་བོགས་འདོན་དང་བཅས་པ་བརྩོན་པ་ཆུ་བོའི་རྒྱུན་བཞིན་དུ་
ཐུགས་ཉམས་སུ་བཞེས་པས། སྟོང་གཟུགས་ལ་རྩེ་གཅིག་ཏུ་སེམས་པའི་ཤེས་རབ་དང༌།
སྟོང་གཟུགས་སེམས་སུ་ཤེས་པའི་རྟོག་པ་དང༌། སེམས་ལས་གཞན་པའི་སྟོང་གཟུགས་
མེད་པར་མཐོང་བའི་དཔྱོད་པ་དང༌། སྟོང་གཟུགས་ཀྱིས་དྲངས་པའི་དགའ་བདེ་ལ་ཅུང་ཟད་
ཞེན་པ་དང་བཅས་པའི་དགའ་བ་དང་། དེ་འདྲའི་དགའ་བ་སྤྲོས་བཅས་ཀྱི་ཆ་ཞི་ནས་ཏིང་ངེ་
འཛིན་བདེ་བའི་ངོ་བོར་གྱུར་ཅིང་བདེ་བ་དེ་ལ་མངོན་པར་ཆགས་པ་མེད་པའི་གཡོ་མེད་
བདེ་བ་སྟེ། དེ་འདྲའི་ཡུལ་ཅན་གྱི་ཡན་ལག་ལྔ་རིམ་གྱིས་སྐྱེ་བའི་དུས་ཀྱི་ཡུལ་གྱི་སྟོང་
གཟུགས་རྟགས་བཅུའི་སྣང་བ་གོང་འཕེལ་དུ་འགྲོ་བའི་སྐབས་ཀྱང་ལྔ་རེ་དང་བཅས་ཏེ་
སྟོང་གཟུགས་དེ་དག་སེམས་ཀྱི་རང་བཞིན་དུ་རྟོགས་པའི་ངང་ནས་སྟོང་གཟུགས་ལ་བརྟན་
པ་ཐོབ་ཅིང་ཤིན་ཏུ་སྦྱངས་པའི་དགའ་བདེ་ཁྱད་པར་བའི་སྒོ་ནས་སྟོང་པའི་གཟུགས་ཀྱི་
སྣང་བརྙན་རང་སེམས་ཀྱི་ཆོས་ཉིད་ཡིན་པའི་ཚུལ་དུ་མངོན་དུ་གྱུར་ཅིང་། དེ་ནས་རྒྱུད་
5



ཇོ་ནང་དཔེ་ཚོགས།
སྤྱིའི་དེབ་དགུ་བཅུ་པ།
ལས། དེ་ཡི་དབུས་སུ་སངས་རྒྱས་གཟུགས་ནི་ཡུལ་དང་རྣམ་པར་བྲལ་བ་དུ་མ་ལོངས་སྤྱོད་
རྫོགས་པའི་སྐུ། །ཞེས་གསུངས་པ་ལྟར། བསམ་གཏན་གྱི་ཐུན་མོང་མ་ཡིན་པའི་རྟགས་
འོད་གསལ་རྟགས་བཅུས་བསྡུས་པ་སྲིད་པ་མཐའ་དག་གི་གཟུགས་བརྙན་སྔར་སོར་སྡུད་
ཀྱི་སྐབས་སུ་མཐོང་བ་ལས་ཆེས་ལྷག་པ། གཟུགས་སྒྲ་དྲི་རོ་རེག་བྱ་སྣ་ཚོགས་པའི་སྣང་
བརྙན་ཁ་དོག་སྣ་ཚོགས་པ་དེ་དག་ཀྱང་འོད་ཟེར་འཕྲོ་བ་སོགས་ཆོས་ལྔ་ལྡན་རྣམས་ཐིག་
ལེ་དུ་མས་མཚན་པ་མཐོང་ཞིང་། ཐིག་ལེའི་དབུས་སུ་དུས་འཁོར་དཔའ་ཅིག་སོགས་སངས་
རྒྱས་ཀྱི་གཟུགས་བརྙན་དུ་མ་དང་བཅས་ཤར་ཏེ་བསམ་གཏན་གྱི་ཡན་ལག་མཐར་
ང་ ཕྱིན་
པར་གྱུར། སྤྲུལ་བའི་སྐུ་མཆོག་རྗེ་དམ་པ་འདི་ལ་སྔར་ནས་སྐྱེས་ཐོབ་ཀྱི་སྒྲིབ་བྲལ་མངོན་
ཤེས་ཕུན་སུམ་ཚོགས་པ་ལྷན་སྐྱེས་སུ་ཡོད་ན་ཡང་། ཁྱད་པར་བསམ་གཏན་གྱི་ཡན་ལག་
མཐར་
་ཕྱིན་པའི་གནས་སྐབས་ཀྱི་འབྲས་བུ། རྒྱུད་ལས། མངོན་པར་ཤེས་པ་ལྔ་ནི་འཐོབ་
པར་འགྱུར་ཏེ་མི་ཡི་བདག་པོ་བསམ་གཏན་སྦྱོར་བས་དག་པའོ། །ཞེས་གསུངས་པ་ལྟར།
སྒོམ་བྱུང་གི་མངོན་པར་ཤེས་པ་ལྔ་རང་ཤུགས་ཀྱིས་མངོན་དུ་གྱུར་ཏེ་ཐ་མལ་བའི་དབང་
པོའི་ཡུལ་དུ་མ་གྱུར་པའི་གཟུགས་སྒྲ་སོགས་ལྐོག་ཏུ་གྱུར་པའི་དངོས་པོ་མཐའ་ཡས་པ་དང་།
གཞན་གྱི་སེམས་ཀྱི་གནས་ཚུལ་དང༌། རང་གཞན་གྱི་སྔོན་གྱི་སྐྱེ་བ་མང་པོ་དང་། མ་འོངས་
འབྱུང་འགྱུར་མང་པོ་དང་། བར་དོ་བའི་གནས་ཚུལ་སོགས་ལྐོག་གྱུར་གྱི་ཆོས་མཐའ་ཡས་
པ་ཆགས་ཐོགས་མེད་པར་སྒྲིབ་མེད་མངོན་སུམ་དུ་གསལ་བོར་མཁྱེན་པ་ནི་རྗེ་དམ་པ་འདི་
དང་འབྲེལ་འདྲིས་ཡོད་པའི་མི་ཀུན་ལ་མངོན་སུམ་ཚད་གྲུབ་ཡིན་པས་སུས་ཀྱང་བསྙོན་དུ་
མེད་དོ། །དེ་ནས་བར་དུ་དགེ་བ་སྒྲ་སྐད་ཐམས་ཅད་པའི་གཞོམ་མེད་གསུང་གི་རྡོ་རྗེའི་ཆ་
ཤས་ན་དཱའི་སྒྲ་དབྱངས་ཀྱི་རྣམ་པ་ཉེ་བར་མངོན་པའི་ལམ་གསུང་རྡོ་རྗེའི་རྣལ་འབྱོར་ལ།
སྲོག་དྷུ་ཏིར་འཇུག་བྱེད་སྲོག་རྩོལ་གྱི་ཡན་ལག་དང༌། ཞུགས་པ་བརྟན་བྱེད་འཛིན་པའི་
f4



མཚན་ཀུན་དགའ་ཤེས་རབ་གསལ་བྱེད་
ཤར་འཛམ་ཐང་པ་ངག་དབང་བློ་གྲོས་གྲགས་པའི་རྣམ་ཐར།
པོད་དང་པོ།
ཡན་ལག་གཉིས་ལས། དང་པོ། རྒྱུད་ལས། སྲོག་རྩོལ་དག་ཀྱང་ལམ་ནི་གཉིས་པོ་བསྒྱེལ་
ཞིང་དབུ་མར་སྲོག་ནི་རབ་ཏུ་ཞུགས་པ་དག་ཏུ་འགྱུར། །ཞེས་གསུངས་པ་ལྟར། རླུང་ཁམས་
ཀྱི་རྣལ་འབྱོར་རལ་གྲི་ཅན་དོན་ཡོད་གྲུབ་པའི་རིགས་སྲོག་རྩོལ་གྱི་ཡན་ལག་གི་ཁྲིད་རྣམས་
ཟབ་ཅིང་རྒྱས་པ་བཀའ་དྲིན་མཚུངས་མེད་བླ་མ་རིན་པོ་ཆེ་ལས་ལེགས་པར་གསན་ཞིང་ལུས་
སྦྱོང་འཁྲུལ་འཁོར་སོགས་གློག་ཆོག་བོགས་འདོན་དང་བཅས་པ་ཉམས་སུ་བཞེས་ཏེ། གཙོ་
བོར་སྲོག་གཟུགས་སེམས་གསུམ་དབྱེར་མེད་དུ་མཉམ་པར་བཞག་པས་སྲོག་རྩོལ་གྱི་ཕྱེད་
སྔ་མར་གཡས་ཀྱི་ཁམས་ལྔའི་རླུང་སྲོག་ཐུར་གོང་བུ་གཅིག་ཏུ་འདྲེས་པ་དང་། ཕྱེད་ཕྱི་མར་
གཡོན་གྱི་ཕུང་པོ་ལྔའི་རླུང་སྲོག་ཐུར་གོང་བུ་གཅིག་ཏུ་འདྲེས་ཏེ་གཡས་གཡོན་གྱི་རྒྱུ་བ་བཀག་
པའི་སྒོ་ནས་སྲོག་ཐུར་འདྲེས་པའི་བདེ་བ་དང་འགྲོགས་ཏེ་སྟོང་གཟུགས་རླུང་གི་ཆོས་ཉིད་
དུ་མཐོང་ཞིང་། སྔར་སོར་བསམ་གྱི་སྐབས་ལས་གཏུམ་མོ་འབར་འཛག་གི་ཞི་བདེ་རྒྱ་ཆེ་
ཞིང་། དགུན་གྱི་གྲང་རེག་སེལ་ནུས་པ་ལྟ་བུའི་སྐུ་ལུས་ལ་བདེ་དྲོད་རྒྱས་པ་དང་དབུ་མའི་
རླུང་གིས་དཔྲལ་མགྲིན་སྙིང་ལྟེའི་ཐིག་ལེ་རྣམས་ཡུལ་སྣང་བསྐྱེད་པའི་ནུས་པ་མཐུ་ཅན་དུ་
བྱས་པས་གྲུབ་མཐའ་བཞིའི་ལྟ་བ་སོགས་ཆོས་ཀྱི་ཚིག་དོན་མང་པོ་རང་ཤུགས་ཀྱིས་རྟོགས་
པའི་ཤེས་རབ་དང༌། རྒྱུད་སྡེའི་ལྷ་དང་ཞིང་ཁམས་མང་པོ་དང་རིགས་དྲུག་གི་གནས་ལུས་
མངོན་སུམ་དུ་མཐོང་བ་སོགས་སྲོག་རྩོལ་གྲུབ་པའི་མྱོང་རྟགས་ཕུན་སུམ་ཚོགས་པ་མང་པོ་
ཐུགས་ལ་འཁྲུངས། དེ་ལས་ཆོས་ཀྱི་ཚིག་དོན་རང་ཤུགས་ཀྱིས་ཤེས་པ་སོགས་ནི་ཉམས་
ཙམ་ལས་དོན་ལ་ཡིན་མིན་ཅི་རིགས་ཡོད་ཅེས་ཉིད་ཀྱི་ཞལ་ནས་གསུངས། གཉིས་པ་རླུང་
ཞུགས་པོ་བརྟན་བྱེད་དམ་དབུ་མའི་ནང་དུ་མི་ཤིགས་པའི་ཐིག་ལེ་ལ་ཐིམ་པར་བྱེད་
པ་འཛིན་པའི་ཡན་ལག རྒྱུད་ལས། ཐིག་ལེར་སྲོག་ནི་རབ་ཏུ་ཞུགས་ཤིང་གཉིས་ཀའི་བགྲོད་
པ་བཅོམ་སྟེ་ རྩེ་གཅིག་སེམས་པ་འཛིན་པའོ། །ཞེས་གསུངས་པ་ལྟར། མེ་ཁམས་ ཀྱི་རྣལ་
ར་འ
ཙ5



ཇོ་ནང་དཔེ་ཚོགས།
སྤྱིའི་དེབ་དགུ་བཅུ་པ
འབྱོར་ཕྱག་ན་རིན་ཆེན་ཏེ་རིན་ཆེན་འབྱུང་ལྡན་གྱི་རིགས་འཛིན་པའི་ཡན་ལག་རྒྱུད་ཀྱི་དགོངས་
དོན་དང་མཐུན་པར་སློག་ཆོག་དང་བཅས་བླ་མའི་མན་ངག་ལྟར་ཐུགས་
ད་ངག་ལྟར་ཐུགས་ཉམས་སུ་བཞེས་ཏེ་
སྲོག་གཟུགས་སེམས་དང་ཐིག་ལེ་བཞི་ཀ་དབྱེར་མེད་དུ་བྱས་ཏེ་མི་རྟོག་པའི་གནས་ལུགས་
བསྒོམས་པས། གསང་ལྟེ་སྙིང་མགྲིན་དཔྲལ་གཙུག་དྲུག་གི་མི་ཤིགས་པའི་ཐིག་ལེ་རྣམས་
ལ་ལུགས་འབྱུང་ལྡོག་གི་རིམ་པས་སྲོག་ཐུར་འདྲེས་པའི་རླུང་མཐའ་དག་ཐིམ་པ་དང་བརྟན་
པར་བྱེད་པའི་སྒོ་ནས་རླུང་རྣམས་རང་ཡལ་དུ་བྱས་པའི་ཚུལ་གྱིས། རྒྱུད་ལས། རེ་ཁ་ནག་
པོ་དྲི་མེད་འོད་ཟེར་འཕྲོ་བ་དུས་ཀྱི་རྩ་ལ་མཐོང་བར་གྱུར་གྱི་བར་དུའོ། །ཞེས་གསུངས་པ་
ལྟར། ལས་ཀྱི་གཏུམ་མོ་འབར་འཛག་གི་བདེ་བ་རྒྱས་བཞིན་ཁོང་གི་སྐུ་ལུས་ཀྱི་འཁོར་ལོ་
དྲུག་གི་ནང་དུ་སྟོང་གཟུགས་ཁམས་དྲུག་གི་ལྷའི་རྣམ་པ་མཐའ་ཡས་པ་ཐིག་ལེའི་ རང་
མདངས་བདེ་བའི་རང་བཞིན་དུ་ཆེས་ཆེར་མཐོང་ཞིང་། ཁོང་གི་ཐུགས་འོད་གསལ་གྱི་སྣང་
བ་ལ་སྐུ་ལུས་ཀྱི་རྩ་དབུ་མ་དྷཱ་ཏིའི་ནང་དུ་སྟོང་པ་གཞོམ་མེད་ཀྱི་ནཱ་དའི་སྒྲ་དབྱངས་སྒྲ་སྐད་
སྣ་ཚོགས་རྣམ་པ་ཐམས་ཅད་པ་གྲགས་པའི་ཉམས་སྣང་བར་སྐབས་བར་སྐབས་སུ་རྒྱུན་དུ་
ཤར་གསུངས། དེ་ནས་ཐ་མར་དགེ་བ་སྤྲོས་བྲལ་ཐུགས་ཀྱི་རྡོ་རྗེ་ཆེས་ཆེར་མངོན་བྱེད་ཀྱི་
ལམ་ཐུགས་རྡོ་རྗེའི་རྣལ་འབྱོར། རྒྱུད་ལས། གཏུམ་མོའི་སྣང་བར་གང་ཞིག་གྱུར་པ་ངེས་པར་
ལུས་དང་ནམ་མཁའ་ལ་ཡང་རྗེས་སུ་དྲན་པར་འགྱུར། །ཞེས་གསུངས་པ་ལྟར། མི་འགྱུར་
བའི་བདེ་བ་དངོས་སུ་སྒྲུབ་བྱེད་ཆུ་ཁམས་ཀྱི་རྣལ་འབྱོར་པདྨ་འཛིན་པ་སྣང་བ་མཐའ་ཡས་
ཀྱི་རིགས་རྗེས་དྲན་གྱི་ཡན་ལག་གི་ཁྲིད་རྣམས་བཀའ་དྲིན་མཚུངས་མེད་བླ་མ་རིན་པོ་ཆེ་
ལས་གསལ་ཞིང་རྒྱས་ལ་ ཕྲ་ཞིང་ཞིབ་པ་ལེགས་པར་གསན་ཏེ། རྗེས་དྲན་ཀྱི་སྔོན་འགྲོ་
དང་དངོས་གཞི་དང་འདི་ཉིད་ཀྱི་ཐུན་མོང་མ་ཡིན་པའི་སློག་ཆོག་ཐིག་ལེའི་འཁྲུལ་འཁོར་
དང་བཅས་པ་ཉམས་སུ་བཞེས་པས་རྒྱུད་ཀྱི་དགོངས་པ་དང་མཐུན་པའི་ཉམས་རྟོགས་
t6



པོད་དང་པོ།
མཁན་ཀུན་དགའ་ཤེས་རབ་གསལ་བྱེད། ཤར་འཛམ་ཐང་པ་ཕག་དབང་བློ་གྲོས་གྲགས་པའི་རྣམ་ཐར།
དངོས་མཚན་ཉིད་པ་དང་རྗེས་མཐུན་པ་ཅི་རིགས་པ་ཐུགས་རྒྱུད་ལ་འཁྲུངས་ཤིང་ཉམས་
རྟོགས་ཀློང་བརྡོལ་ཏེ་རྟོགས་པའི་དབང་ཕྱུག་ཆེན་པོར་གྱུར་ཅིང་གསུང་རབ་ཀྱི་ཚིག་དོན་
མཐའ་དག་ཐུགས་སུ་ཆུད་པར་གྱུར་ཏོ། །དེ་ནས་མི་འགྱུར་བའི་བདེ་བ་དངོས་གྲུབ་པ་བསྒྲུབ་
བྱ་འབྲས་བུའི་ལམ་ཡེ་ཤེས་རྡོ་རྗེའི་རྣལ་འབྱོར། རྒྱུད་ལས། ཤེས་རབ་ཐབས་ཀྱི་བདག་ཉིད་
ཀྱིས་ནི་འགྱུར་མེད་བདེ་བའི་དབང་གིས་ཡེ་ཤེས་གཟུགས་ལ་ཏིང་ངེ་འཛིན། །ཞེས་གསུངས་
པ་ལྟར། ས་ཁམས་ཀྱི་རྣལ་འབྱོར་འཁོར་ལོ་ཅན་རྣམ་སྣང་གི་རིགས་ཏིང་ངེ་འཛིན་གྱི་ཡན་ལག་
ཀྱང་རྗེ་བླ་མ་དམ་པ་མཆོག་ལས་ལེགས་པར་གསན་བཞེས་མཛད་དེ། དེང་སང་གི་ས་
བཅད་མི་སྟོང་པ་ཙམ་གྱི་ཕྱག་སྲོལ་ལྟར་དུས་ཐུང་ངུའི་ནང་རྗེས་མཐུན་དང་མོས་སྒོམ་དང་
མཚན་ཉིད་རྗེས་དཔྱོད་དང་སྨོན་ལམ་གྱི་རྣམ་པས་སྒོམ་པར་མཛད་དེ། དུས་དང་མཐུན་
པའི་ཉམས་རྟོགས་ཀྱང་ཁྱད་པར་ཅན་ཐུགས་ལ་འཁྲུངས། ཕྱིས་སུ་ཉིད་ཀྱི་ཞལ་ནས་དྲན་ཏིང་
གི་སྐབས་ཀྱི་ཉམས་རྟོགས་རྣམས་ནི་རྗེས་མཐུན་ཙམ་དང་ཉམས་ཙམ་ཡིན་གྱི་དངོས་མ་
ཡིན་ཞེས་གསུངས། དེ་ནས་སླར་ཡང་། རིགས་དང་དཀྱིལ་འཁོར་རྒྱ་མཚོའི་མངའ་བདག་
རྡོ་རྗེ་འཆང་རྗེ་བླ་མ་མཆོག་གི་དྲུང་ནས་རྣལ་འབྱོར་ཡན་ལག་དྲུག་པའི་སྙིང་པོ་སྟན་ཐོག་
གཅིག་མ་དང་། སྦྱོར་དྲུག་གི་རྗེས་ཁྲིད་ཀྱི་རིམ་པ་རྗེས་ལམ་གྱི་ཡན་ལག་ས་མཚམས་རྣལ་
འབྱོར་གྱི་ཚོགས་པ་དང་བཅས་པའི་ཁྲིད་རྣམས་ཀྱང་ཡང་དག་པར་གསན་ཞིང་ཉམས་སུ་
བཞེས་ཏེ་མཐར་ཚོགས་ཀྱི་འཁོར་ལོ་དགའ་སྟོན་དང་བཅས་པའི་སྒོ་ནས་མཐའ་དབྱུང་བར་
མཛད་དོ། །
འདི་སྐོར་གོང་འོག་ཅི་རིགས་སུ་གཞོན་ནུ་དམ་པ་འདི་ཉིད་ཀྱིས་ཉམས་འགུར་གྱི་ཚུལ་
དུ་འདི་ལྟར་གསུངས་ཏེ། ཨ་ཧོ། གདོད་ནས་ཞི་བ་ཆེན་པོ་ཡེ་ཤེས་ཀྱི་རང་རྩལ། །མ་འགག་
སྣང་བ་རབ་འབྱམས་དུས་ཀུན་ནས་ངོམས་པ། །འཛད་པ་མེད་པའི་ཀློང་ནས་ཡེ་ཤེས་ཀྱི་



ཇོ་ནང་དཔེ་ཚོགས།
སྤྱིའི་དེབ་དགུ་བཅུ་པ།
རོལ་པའི། །སྐུ་དང་ཐིག་ལེའི་བཀོད་པའི་བྱིན་འོད་ཅིག་ཕོབས་ཤོག །མ་དག་ཐ་མལ་
སྣང་བ་ཕྱོགས་ཀུན་ནས་ཟུམ་ཞིང་། །རྟོག་ཚོགས་སྤྲོས་པའི་འཛིན་སོ་རང་དྭངས་སུ་སོང་
བའི། །གཉུག་མ་ལྷན་ཅིག་སྐྱེས་པའི་རིག་གདངས་ཀྱི་ལྟད་མོ། །ཨེ་མ་ཞེན་པའི་འཆིང་
བའི་སྣང་ཤེས་ཀྱི་ཡུལ་མིན། །འཛིན་མེད་ཕྱོགས་ལྷུང་བྲལ་བའི་རང་བྱུང་གི་རིག་པ། །
མྱོང་སྣང་འཛིན་པའི་དྲི་མ་རང་གཤིས་ན་མི་འདུག །གཞི་རྩ་སེམས་ཀྱི་ཆོས་ཉིད་གདོད་མ་
ནས་དྭངས་པ། །འོད་གསལ་ནང་དབྱིངས་ཆེན་པོ་ཡེ་བཞུགས་ཀྱི་ཆོས་སྐུ། །བདེ་ཆེན་
དགའ་བ་འཁྱིལ་བའི་རང་བྱུང་གི་ཐིག་ལེ། །བརྟན་དང་གཡོ་བའི་འདི་སྣང་སྣ་ཚོགས་པའི་
འཆར་གཞི། །ཀུན་ཁྱབ་འཁོར་འདས་རང་བཞིན་གདོད་མ་ཡི་ཆོས་ཉིད། །སྣང་ཤེས་གསལ་
བའི་སེམས་ལས་ཐག་རིང་ན་མི་བཞུགས། །དྲི་བྲལ་མ་བཅོས་རིག་པ་རང་གསལ་གྱི་
གཤིས་ན། །ཀུན་རྟོག་རགས་པའི་སྣང་བ་མ་ལུས་པ་ཞི་བའི་། །རང་མདངས་འགགས་པ་
མེད་པ་དོན་དམ་གྱི་དགོངས་པ། །བསལ་བཞག་མེད་པའི་ངང་ནས་རང་ཞལ་ཉིད་མཇལ་
འདོད། །འགྱུར་མེད་རང་བྱུང་རིག་པའི་རང་གདངས་ལས་ཤར་བའི། །ཤིན་ཏུ་ཕྲ་བའི་
གཟུགས་བཟང་ཡ་མཚན་གྱི་རོལ་པ། །གཏད་སོ་འཛིན་ཞེན་བྲལ་བའི་ཡེ་ཤེས་ཀྱི་སྤྱོད་
ཡུལ། །བཅོས་མའི་བློ་ཡི་ཡུལ་དུ་གོ་ཐུབ་ཅིག་མ་རེད། །རང་གསལ་ཞི་བ་དམ་པའི་ཡིན་
ལུགས་འདི་ཤེས་ན། །ཡེ་གཞི་དགོངས་ཀློང་མཆོག་གི་རང་གཤིས་སུ་གྲོལ་བའི། །ཡང་དག་
རྩ་བྲལ་ལྷུག་པའི་ངེས་དོན་གྱི་ལྟ་བ། །ཚུགས་ཐུབ་འཛིན་ཞེན་དམ་པོ་ཡོད་ཚོད་རང་མི་
གདའ། །ཞེན་བྲལ་ཆོས་དབྱིངས་ཆེན་པོ་དེ་ཉིད་ཀྱི་དགོངས་པ། །བཅོས་མ་ཀུན་སྤངས་
རྩོལ་མེད་བག་ཡངས་ཀྱིས་གནས་པ། །གྲུབ་དབང་རིག་འཛིན་མཆོག་གི་ཐུགས་བཅུད་ཀྱི་
དྭངས་མ། །སྒྲ་རྟོག་སྤྲོས་པས་ཇི་བཞིན་བརྗོད་ཐབས་ཀྱང་དཀའ་མོད། །འཁོར་འདས་ཆོས་
ཀུན་སེམས་ཀྱི་རྣམ་རོལ་ཏུ་ཤར་ཞིང་། །ཕྱི་རོལ་དོན་གྱི་དངོས་པོ་བདེན་པ་ཡང་མེད་པས།



མཁན་ཀུན་དགའ་ཤེས་རབ་གསལ་བྱེད་
ཤར་འཛམ་ཐང་པ་ངག་དབང་བློ་གྲོས་གྲགས་པའི་རྣམ་ཐར།
པོད་དང་པོ།
གཟུང་འཛིན་འབྲེལ་མེད་སྣང་བའི་འཁྲུལ་ཤེས་ཀྱིས་མ་བསླད། །གཉིས་མེད་སེམས་སུ་གོ་
ན་དེ་ཀ་རང་ལེགས་འདུག །ཀུན་རྫོབ་འཁྲང་འཁྲང་སྣང་བའི་ཡིན་ལུགས་འདི་མི་བདེན། །
དོན་དམ་འགྱུར་མེད་ཆོས་ཉིད་གནས་ལུགས་ཀྱི་མཐར་ཐུག །ཨ་ཧོ་ཀུན་མཁྱེན་རྒྱལ་བའི་
ཡེ་ཤེས་ཀྱི་དགོངས་སྤྱོད། །འདི་ག་ནམ་ཞིག་དུས་ན་རྗེན་ཆར་དུ་ཡོང་སྙམ། །ཚུལ་འདིའི་
གོ་བ་བྱིས་བློའི་ཡིད་ཡུལ་ན་མེད་ཀྱང༌། །ཨ་འཐས་ཞེན་པའི་བློ་སྒོ་ཡངས་ཐབས་ལ་
བརྩོན་ཚེ། །སྣང་བ་གང་ཤར་མ་འགག་ཤུགས་འབྱུང་གི་གླུ་དབྱངས། །བྱུང་རྒྱལ་ངག་གིས་
འགྱུར་ཁུག་འཐེན་སྣང་ཞིག་ཤར་ལགས། །ཞེས་རྒྱ་གར་གྱི་གྲུབ་ཆེན་རྣམས་ཀྱི་རྡོ་རྗེའི་གླུ་
དང་མཐུན་པར་ཐོལ་བྱུང་དུ་གསུངས།
དེ་ལྟར་དགུང་གྲངས་བཅུ་གཉིས་ནས་བཅོ་ལྔའི་བར་ལོ་གསུམ་ལ་ཉམས་ལེན་མཐར་
ཕྱིན་པར་མཛད། དེ་ནས་བཟུང་སྤྲུལ་པའི་སྐུ་མཆོག་བདག་ཉིད་ཆེན་པོ་འདི་ཉིད་ཀྱིས།
རྟོན་པ་བཞི་ལྡན་ཀུན་མཁྱེན་ཇོ་ནང་པ་ཆེན་པོའི་ཞལ་ནས། གཞི་ཡི་མཐར་ཐུག་བདེ་
གཤེགས་སྙིང་པོ་དང༌། །ལམ་གྱི་མཐར་ཐུག་སྦྱོར་བ་ཡན་ལག་དྲུག །འབྲས་བུའི་མཐར་
ཐུག་བྲལ་འབྲས་ཆོས་སྐུ་ཡིན། །ཞེས་དང་། རྗེ་བཙུན་འཇམ་མགོན་ཏཱ་ར་ནཱ་ཐའི་ཞལ་ནས།
མདོ་དོན་མཐར་ཐུག་གཞན་སྟོང་དབུ་མ་དང་། །རྒྱུད་དོན་མཐར་ཐུག་རྡོ་རྗེ་རྣལ་འབྱོར་གྱི། །
ཞེས་དང༌། ཐ་དད་བསམ་པ་དང་མཚུངས་ཆོས་སྒོ་མཐའ་ཡས་ཀྱང་། །ཀུན་གྱི་མཐར་ཐུག་
རྡོ་རྗེའི་རྣལ་འབྱོར་ཁོ་ན་སྟེ། །ལམ་གཞན་ཀུན་གྱི་གནད་ཀྱང་འདི་ལས་རྟོགས་པར་འགྱུར། །
གཞན་ལས་མི་གསལ་ངེས་པའི་དོན་ཀུན་འདིར་གསལ་བ། །རྡོ་རྗེ་རྣལ་འབྱོར་འདི་ནི་རྒྱལ་
བའི་བགྲོད་གཅིག་ལམ། །དཔག་ཡས་རྣལ་འབྱོར་དབང་པོ་རྣམས་ཀྱིས་བསྟེན་པ་སྟེ། །
མཚན་ཙམ་ཐོས་ཀྱང་མ་རིག་འཁྲུལ་འཁོར་ལན་བརྒྱར་འཇིག །བསམ་དང་ཅུང་ཟད་བསྒོམ་
ན་གོ་འཕང་མཐོན་པོར་བགྲོད། །ལམ་འདི་འཆད་དང་ཉན་དང་ཡི་གེར་འབྲི་བ་དང་། །སྨྲ་
T!
69



ཇོ་ནང་དཔེ་ཚོགས།
སྤྱིའི་དེབ་དགུ་བཅུ་པ་
བ་དེ་ཡང་མྱུར་དུ་བྱང་ཆུབ་འཐོབ་འགྱུར་ལ། །རྩེ་གཅིག་བསྒོམ་ན་ཚེ་འདིར་སངས་རྒྱས་
ཉིད་སྩོལ་བ། །འདི་དང་མཇལ་བ་སྐལ་མཆོག་ཡིན་གྱི་དགའ་བར་གྱིས། །ཞེས་སོགས་
གསུངས་པ་ལྟར། མདོའི་དགོངས་དོན་མཐར་ཐུག་སྔགས་སུ་གནས་པ་དང་། སྔགས་ལམ་
གྱི་མཐར་ཐུག་ཟབ་ལམ་རྡོ་རྗེའི་རྣལ་འབྱོར་ཁོ་ན་ཡིན་པར་ཐུགས་སུ་ཆུད་དེ། ཕྱིས་སུ་མདོ་
སྔགས་ཀྱི་གཞུང་ལུགས་རབ་འབྱམས་ལ་ཐོས་བསམ་བྱེད་པའི་སྐབས་དང་། འཆད་རྩོད་
རྩོམ་གསུམ་སོགས་བསྟན་པ་དང་འགྲོ་བའི་དོན་རྒྱ་ཆེར་མཛད་པའི་སྐབས་དང་། ཐ་ན་
དུས་འགྱུར་ཆེན་པོའི་དུས་སུ་ཁྲི་མུན་དུ་བཞུགས་པའི་སྐབས་སོགས་མདོར་ན་སྐུ་ཚེ་གང་
བོར་ཉིན་མཚན་བར་མ་ཆད་པར་སྔགས་ཀྱི་གཞན་སྟོང་དབུ་མ་ཆེན་པོ་བདེ་སྟོང་ཟུང་
འཇུག་གི་ངོ་བོར་མངོན་དུ་བྱ་བའི་ཐབས་མཆོག་རྣལ་འབྱོར་ཡན་ལག་དྲུག་ཁོ་ན་ལ་ཉམས་
ལེན་གྱི་མཐིལ་དུ་མཛད་དེ་ཐུགས་ཉམས་སུ་བཞེས་པས་སྐུ་ཚེ་འདི་ཉིད་ལ་ཏིང་ངེ་འཛིན་
གྱི་ཡན་ལག་དང་བཅས་པ་ཡན་ལག་དྲུག་པོ་མཐར་ཕྱིན་ཏེ་ཡེ་སངས་རྒྱས་ཀྱང་ཡང་སངས་
རྒྱས་པའི་ཚུལ་ གྱིས་ཟུང་འཇུག་ཕྱག་རྒྱ་ཆེན་པོ་སྐུ་བཞིའི་དབང་ཕྱུག་ཁྱབ་བདག་དུས་
ཀྱི་འཁོར་ལོའི་གོ་འཕང་བདག་གིར་བཞེས་པར་མཛད་དོ། །དེ་ལྟར་དབེན་གནས་དེར་ལོ་
གསུམ་ལ་སྦྱོར་བ་ཡན་ལག་དྲུག་ཉམས་ལེན་བྱེད་པའི་སྐབས་སུ། བར་སྐབས་རེར་ཐུན་གྱི་
ནང་མཉམ་བཞག་འོད་གསལ་གྱི་ངང་ནས་ཡིད་ལུས་དེ་ཉིད་དཔལ་འཛམ་ཐང་དུ་བྱོན་ཏེ།
མཆོད་རྟེན་བཀྲ་ཤིས་སྒོ་མང་གི་རྩེ་ནས་འཛམ་ཐང་གླིང་དུ་ལྟད་མོ་བལྟས་པ་ན། འཛམ་
ཐང་གི་གྲོང་བ་རྣམས་ཀྱིས་རྟ་ནོར་སོགས་སྒོ་ཕྱུགས་རི་མགོར་འདེད་པ་སོགས་སྐྱ་སེར་
རྣམས་ཀྱིས་བྱ་བ་ཅི་བྱེད་ཐམས་ཅད་གསལ་བོར་གཟིགས། ཡང་བར་སྐབས་རེར་མཉམ་
བཞག་ འོད་གསལ་གྱི་ངང་ནས་འཛམ་ཐང་གཙང་ཆེན་གཟིམས་ཁང་ཆོས་ཀྱི་ཕོ་བྲང་གི་
ཐུན་ཁོང་དཔག་བསམ་འཁྲི་ཤིང་གི་ལྷ་ཁང་ནང་དུ་བྱོན་པའི་ཚེ་ཐུན་པ་རྣམས་ཀྱི་ལུས་
d



མཁན་ཀུན་དགའ་ཤེས་རབ་
འ་གསལ་བྱེད།
ཤོར་འཛམ་ཐང་པ་ངག་དབང་བློ་གྲོས་གྲགས་པའི་རྣམ་ཐར། པོད་དང་པོ།
གནད་དང༌། སེམས་ཀྱི་གནས་ཚུལ་དང་རྣམ་རྟོག་རྣམས་ཀྱང་མངོན་སུམ་དུ་གསལ་བོར་
མཁྱེན། སྐར་ཁུང་ནས་ཉི་
་ནས་ཉི་འོད་འཕྲོ་བ་སོགས་ཀྱང་གསལ་བོར་མཐོང་། དེ་ནས་ཐུན་པ་
རྣམས་ཀྱིས་བློ་མཆོད་བཏོན་ཏེ་མཆོད་རོལ་དཀྲོལ་བའི་ཚེ་ཡར་བྱོན་པའི་ལམ་དུ་བུད་ཁང་
མདའ་ནས་ཁོང་གི་ཨ་ནེ་སོགས་བུད་མེད་འགའ་ཞིག་གིས་ཆུ་ཁུར་བའི་ཆུ་ཟོམ་གྱི་ཁར་
བཞུགས་ཏེ་དེ་དག་གིས་ཤེས་སམ་སྙམ་པ་ན་ཅི་ཡང་མི་ཤེས། ཆུ་ལེན་རྣམས་ཀྱིས་སྐད་ཆ་
ཅི་བཤད་ཐམས་ཅད་གསལ་བོར་ཐོས། ཆུ་ཟོམ་གྱི་ཁར་གྲོ་ཤུན་ལས་བཟོས་པའི་ཆུ་སྐྱོགས་
ཀྱི་ནང་དུ་འདུག་ནའང་བདེ་མོ་ཞིག་རེད་གསུངས། དེ་ནས་ཡར་རང་གནས་རི་ཁྲོད་དུ་
ཕེབས་པའི་ཚེ་ཐུན་གྲོལ་རན་པའི་ཚོད་དུ་སླེབས་འདུག་གསུངས། མཉམ་བཞག་འོད་གསལ་
གྱི་སྣང་བར་བླ་མ་འཛམ་ངོས་སང་གི་མདུན་དུ་བླ་མ་ཞིག་བྱོན་པ་ལ་བལྟ་རུ་སོང་བ་ན་རེས་
འགའ་བླ་མ་ཁོ་རང་དང་རེས་སྐྱེ་སྔོན་གྱི་དགེ་སློང་གི་རྣམ་པ་དང་། རེས་དེའི་སྔོན་གྱི་བླ་མ་
གཟན་དཀར་ རལ་བ་ཅན་སོགས་རེས་མོས་སུ་མཐོང་གསུངས། འདི་དག་ཅི་རིགས་ཕལ་
ཆེར་དབེན་གསུམ་གྱི་སྐབས་ནས་ཡོད་པར་གསུངས། གཞན་ཡང་ཆོས་རྒྱུན་གྱི་ཏིང་ངེ་
འཛིན་ཁྱད་པར་ཅན་ལ་དབང་འབྱོར་ཏེ། བར
བར་སྐབས་བར་སྐབས་སུ་ཐུན་གྱི་ནང་མཉམ་
བཞག་འོད་གསལ་དང༌། རྨི་ལམ་འོད་གསལ་གྱི་ངང་ནས་ཤམ་བྷ་ལ་སོགས་ཞིང་ཁམས་
མང་པོར་བྱོན་ཏེ། སངས་
ས་རྒྱས་དང་བྱང་ཆུབ་སེམས་དཔའ་དཔག་ཏུ་མེད་པ་ལ་ཆོས་དང་
གདམས་ངག་དཔག་ཏུ་མེད་པ་གསན་པ་སོགས་ཆོས་ཉིད་འོད་གསལ་གྱི་སྣང་བ་ལས་
སངས་རྒྱས་ཀྱི་སྐུ་དང་ཞིང་ཁམས་དཔག་ཏུ་མེད་པ་གཟིགས་སོ། །བར་སྐབས་རེར་རྨི་ལམ་
བཟུང་ནས་རྨི་ལམ་སྤེལ་བསྒྱུར་རམ་སྤྲུལ་བསྒྱུར་སྣ་ཚོགས་བྱས་ཏེ། ཡུལ་སོ་སོར་ལྟད་མོ་
གཟིགས་པ་དང༌། རེས་འགར་མཆེད་གྲོགས་རྣམས་ཀྱི་བྱ་བ་ཅི་བྱེད་ཀྱིན་ཡོད་གཟིགས་
པ་དང་ཚོད་བགམ་པ་སོགས་ཀྱང་བྱས་སོ། །ཡང་ཉིན་གཅིག་གི་མཚན་མོར་གཞོན་ནུ་དམ་



ཇོ་ནང་དཔེ་ཚོགས།
སྤྱིའི་དེབ་དགུ་བཅུ་པ།
པ་ཁོང་དགེ་རྒན་བླ་མ་སྨོན་རབ་ཀྱི་མདུན་དུ་བྲེལ་འཚབ་ཀྱིས་བྱོན་འོངས་ནས་བན་རྒན་
ཁོག་སྟོད་ཐམས་ཅད་ཁྲག་གིས་གཡོགས་པ་ཞིག་ཐོན་ནས་བླ་མའི་གཟིམས་ཁང་ནང་དུ་
སོང་བས་བདག་ལ་དངངས་སྐྲག་སྐྱེ་བས་དོ་ནུབ་ཁྱེད་ཀྱི་དྲུང་དུ་ཉལ་དགོས་ཞེས་གསུངས་
ནས་དེར་གཟིམས། ཕྱིར་ཉིན་ཡུལ་གྱི་བན་རྒན་ཞིག་དགྲས་བསད་པའི་སྐད་ཐོན་ཏེ་བར་
སྲིད་པ་གཟིགས། འདི་སྔར་སྔོན་འགྲོ་འབུམ་ལྔ་ཉམས་ལེན་བྱེད་པའི་སྐབས་ཤིག་ཡིན་
ཡང་ཟེར། ཡང་ཉིན་ཞིག་སྐུ་སྐྱེས་གཞོན་ནུ་དམ་པ་དེ་ཉིད་གདོང་ཡངས་བླ་མ་ངག་དབང་
སྨོན་ལམ་བཟང་པོའི་མདུན་དུ་བྱོན་པ་ན། བླ་མའི་གཟིམས་ཁང་གི་ནང་མཆོད་སྟེགས་ཀྱི་
སྟེང་དུ་སྤྱན་རས་གཟིགས་དང། གུ་རུ་རིན་པོ་ཆེ་སོགས་ཀྱི་སྐུ་གཟུགས་འགའ་རེ་དང་། མ་
ཎི་བཀའ་འབུམ་དང་པདྨ་བཀའ་ཐང་སོགས་ཡི་གེ་པོ་ཏི་ཁ་ཤས་བཤམས་ཡོད་པ་ལ་
པ་བླ་
མའི་ཞལ་ནས། ཡ་བློ་གྲོས་གྲགས་པ་མཆོད་ཁྲིའི་སྟེང་གི་ཡི་གེ་རྣམས་ཅི་ཡིན་ཁྱོད་ཀྱིས་
ཤེས་སམ་ཞེས་གསུངས་པ་ལ། དམ་པ་འདི་ཉིད་ཀྱིས་མ་ཎི་བཀའ་འབུམ་གྱི་ཡི་གེ་ལ་ཕྱག་
གིས་རེག་ནས་འདི་སྤྱན་རས་གཟུགས་ཀྱི་སྐུ་གཟུགས་ལ་ཕྱག་མཛུབ་གཏད་དེ་འདིའི་ལོ་
རྒྱུས་རེད། ཡང་ཕྱག་གིས་བཀའ་ཐང་གི་ཡི་གེ་ལ་རེག་སྟེ་འདི་གུ་རུ་རིན་པོ་ཆེའི་སྐུ་གཟུགས་
ལ་ཕྱག་མཛུབ་གཏད་ནས་འདིའི་ལོ་རྒྱུས་རེད་ལགས་ཞུས་པས། བླ་མ་ངག་དབང་སྨོན་
ལམ་བཟང་པོ་ཐུགས་ངོ་མཚར་བ་དང་དད་པ་ཚད་མེད་པ་སྐྱེས་སོ། །ཕྱིས་སུ་གདོང་ཡངས་
བླ་མ་ངག་དབང་སྨོན་ལམ་བཟང་པོ་རང་ཡུལ་མགོ་ལོག་ཕྱོགས་སུ་བྱོན་ནས་ཆོས་སྒར་སྐྱོང་
བའི་སྐབས་སུ་ཡང་ཁོང་གིས་ཞལ་ནས་གོང་གི་ལོ་རྒྱུས་རྣམས་གསུངས་ཤིང་ཡ་མཚན་ཞིང་
ཁྱད་དུ་འཕགས་པའི་སྤྲུལ་སྐུ་ཞིག་དེ་ན་ཡོད་ཅེས་ཕྱག་ཐལ་མོ་སྦྱར་ཏེ་བསྟོད་བསྔགས་
ཡང་ཡང་མཛད་དོ། །དམ་པ་འདི་ཉིད་རི་ཁྲོད་དེར་བཞུགས་སྐབས་ཁོང་མཁར་གདོང་གྱེན་
ལ་བྱོན་སྐབས་སྦས་ཡུལ་མང་པོ་ཡང་མཐོང་བར་གསུངས། དེ་ལ་སོགས་པ་དག་པའི་གཟིགས་
2



ཤར་འཛམ་ཐང་པ་ངག་དབང་བློ་གྲོས་གྲགས་པའི་རྣམ་ཐར།
པོད་དང་པོ།
མཁན་ཀུན་དགའ་ཤེས་རབ་གསལ་བྱེད།
སྣང་མཐའ་ཡས་པ་ཡོད་པར་མངོན།
དགུང་གྲངས་བཅོ་ལྔ་བཞེས་པ་དངོས་པོ་ཞེས་པ་ཤིང་ཕོ་ཁྱིའི་(༡༩ ༣༤༽ལོའི་ལོ་མཇུག་
ཏུ་རྗེ་འཛམ་ངོས་བླ་མ་རྡོ་རྗེ་འཆང་ཀུན་དགའ་ངག་གི་དབང་པོ་ནས་དམ་པ་ཁོང་ལ་ཡི་དམ་
འབྱུང་བོ་འདུལ་བྱེད་ཀྱི་རྗེས་གནང་གསུང་སྐབས་བགེགས་བསྐྲད་མཚམས་གཅོད་འཇིགས་
ཤིང་རྔམ་པ་བཀའ་བཀྱོན་སྡང་དྲག་དང་བཅས་པ་མཛད་པས་གཞོན་ནུ་ཁོང་ལ་འཚེ་བའི་
བར་ཆད་ཀྱི་རིགས་ཐེའུ་རང་སོགས་གནོད་བྱེད་གང་གིས་ཀྱང་གླགས་མི་རྙེད་པའི་བསྲུང་
བ་མཆོག་ཏུ་གྱུར། ཇི་སྐད་དུ། མཚན་ལྡན་བླ་མ་རིན་ཆེན་འདིས། །གང་མཛད་ཐམས་ཅད་
ལེགས་པ་ཡིན། །ཅི་མཛད་ཐམས་ཅད་ཡོན་ཏན་ཡིན། །ཞེས་དང༌། དོན་ལ་འདི་འདྲའི་བླ་
མ་ཡིས། །བཀའ་བཀྱོན་མཛད་ན་དྲག་སྔགས་ཡིན། །རྐྱེན་ངན་བར་ཆད་སེལ་བར་ངེས། །
རྡུང་རྡེག་མཛད་ན་བྱིན་རླབས་ཡིན། །དངོས་གྲུབ་ཐམས་ཅད་དེ་ལས་འབྱུང་། །མོས་གུས་
ཅན་ཚོ་ཉམས་རེ་དགའ། །ཞེས་གསུངས་པ་ལྟར། ཁོང་གི་ཐུགས་ལ་ལོག་ལྟ་སོགས་རྣམ་
རྟོག་སྐྱེ་བ་ལྟ་ཞོག་དད་པ་དང་མོས་གུས་བླ་ལྷག་ཏུ་འཕེལ་བའི་རྐྱེན་དུ་གྱུར། དེ་ནས་འབྱུང་
འདུལ་གྱི་དམིགས་ཁྲིད་ཞིབ་རྒྱས་གནང་བར་གསན་ཏེ། མཚམས་བཅད་ནས་ཉམས་ལེན་
གནད་སྨིན་བྱས། དེའི་སྐབས་སུ་ཐུན་གྱི་ནང་མཉམ་བཞག་འོད་གསལ་གྱི་ངང་དུ་མི་ནག་
པོ་མང་པོས་ཧ་ཧ་སོགས་ཀྱི་སྒྲ་སྒྲོག་པའི་ཉམས་སྣང་ཤར། དེ་བླ་མ་ལ་ཞུས། བླ་མའི་ཞལ་
ནས་དེ་ནི་གནས་མཆོག་ལྕང་ལོ་ཅན་གྱི་སྣང་བ་ཤར་བ་ཡིན་གསུངས། བར་བར་དམ་པ་
ཁོང་གི་མདུན་དུ་ཆོས་སྐྱོང་གཟའ་མཆོག་ཆེན་པོ་མངོན་སུམ་དུ་བྱོན།
དགུང་གྲངས་བཅུ་དྲུག་བཞེས་པ་ན་ཚོད་ལྡན་ཞེས་པ་ཤིང་མོ་ཕག་གི་༼༡༩༣༥༽ལོར་
ཡང་མུ་མཐུད་དུ་རི་ཁྲོད་དེར་བླ་མ་དེ་ཉིད་ཀྱི་དྲུང་ནས་དབང་ཆེན་རྟ་མགྲིན་སོགས་ཡི་དམ་
གྱི་ལྷ་ཁ་ཤས་ཀྱི་རྗེས་གནང་དང་མངོན་རྟོགས་ཀྱི་ཁྲིད་ཞུས་ནས་བསྙེན་སྒྲུབ་ཚད་ལྡན་
73



ཇོ་ནང་དཔེ་ཚོགས།
སྤྱིའི་དེབ་དགུ་བཅུ་པ།
མཛད། ཡི་དམ་ལྷའི་གསལ་སྣང་མཐར་ཕྱིན་ཅིང་ལྷའི་ཐོད་ཕྲེང་གི་མིག་གིས་ཧྲིག་ཧྲིག་བྱེད་
པ་སོགས་ཀྱི་གསལ་སྣང་བྱུང་། འདི་སྐོར་གྱི་ཉིན་ཞིག་བླ་མ་འཛམ་ངོས་སང་གིས་དམ་པ་
ཁོང་ལ་ཕྱག་ཡུག་མཛད་པ་ལ། ཁོང་བླ་མའི་མདུན་དུ་བྱོན་ཏེ་ཁོང་དཔོན་སློབ་གཉིས་ཀྱིས་
གཞན་གྱིས་མི་ཚོར་བའི་ལྐོག་ཏུ་ཞལ་བརྡ་ཁ་ཤས་བྱས། བླ་མ་སྨོན་རབ་ཀྱིས་ཁྱོད་ལ་བླ་མས་
ཅི་གསུངས་ཞེས་ནན་གྱིས་དྲིས་པ་ལ། བླ་མས་བདག་ལ་མདང་དགོང་ཁོ་བོའི་
པདང་དགོང་ཁོ་བོའི་དྲུང་དུ་སུ་
སླེབ་ཁྱོད་ཀྱིས་ཨེ་ཤེས་གསུངས། ངས་ཁྱེད་ཀྱི་མདུན་དུ་ཤོ་ཀ་ལི་ནག་པོ་ཁུར་ཡོད་པའི་བླ་
མ་ཞིག་བྱོན་འོང་བ་འདྲ་ཞེས་ཞུས། འོ་དེ་རེད་བླ་མ་ཟླ་བ་འདས་ནས་འདིར་བྱོན་པ་རེད། ཤོ་
ཀ་ལི་ནག་པོ་ཁུར་ཡོད་པ་དེ་སློབ་མ་རྣམས་ཀྱི་དམ་ཚིག་ཉམས་ཆག་གི་ངོ་རེད་གསུངས།
ཞེས་གསུངས།
དེ་ལ་སོགས་པ་གསལ་ཉམས་སྣ་ཚོགས་ཡོད་པ་བླ་མ་སྨོན་རབ་སོགས་ལ་བཤད་དུ་
ཡོད། རི་ཁྲོད་དེར་བཞུགས་སྐབས་ཉིན་གཅིག་སྤྲང་བོ་ཉམ་ཐག་ཅིག་འོང་བ་ལ་ཐུགས་ལ་
སྙིང་རྗེ་ཆེར་སྐྱེས་ནས་ཁོང་ལ་གསོལ་ཟས་མར་ཅུང་ཟད་ཅིག་ཡོད་པ་དེ་མཆེད་གྲོགས་སོགས་
ཀྱི་མི་མཐོང་སར་ཚང་མ་སྤྲང་བོ་དེ་ལ་བྱིན་ནོ། །དེ་ལྟར་དཀྱིལ་འཁོར་རྒྱ་མཚོའི་རིགས་
བདག་རྗེ་བླ་མ་དམ་པ་འཛམ་ངོས་རྡོ་རྗེ་འཆང་དེ་ཉིད་དང་། རྗེ་བླ་མ་ངག་དབང་སྨོན་ལམ་
བཟང་པོ་རྣམ་གཉིས་ཀྱིས་ཐུགས་དགྱེས་བཞིན་དབང་ལུང་ཁྲིད་མན་ངག་ཐམས་ཅད་བུམ་
པ་གང་བྱོས་ཚུལ་དུ་གནང་ངོ༌། །རི་ཁྲོད་དེར་བཞུགས་སྐབས་བར་བར་རྣམས་སུ་ཉམས་
མགུར་སོགས་ལྗགས་རྩོམ་ཡང་ཕྲན་བུ་མང་བོ་མཛད་ཀྱང་དེ་ལྟ་དཔེ་བཞུགས་མི་བཞུགས་
ཅི་རིགས་ཡིན། འདི་སྐོར་ནས་ཇོ་ནང་ཀུན་མཁྱེན་ཆེན་པོ་དང་རྗེ་བཙུན་ཏཱ་ར་ནཱ་ཐ་སོགས་
བླ་མ་མང་པོ་དང་དུས་ཀྱི་འཁོར་ལོ་དང་འཇམ་པའི་དབྱངས་དང་སྒྲོལ་མ་དང་ལྷ་མོ་དབྱངས་
ཅན་མ་སོགས་ཡི་དམ་ལྷག་ལྷ་མང་པོའི་ཞལ་གཟིགས་པ་ནི་རྒྱུན་དུ་ཡང་ཡང་ཡོད་པར་
74



པོད་དང་པོ།
མཁན་ཀུན་དགའ་ཤེས་རབ་གསལ་བྱེད། ཤར་འཛམ་ཐང་པ་ངག་དབང་བློ་གྲོས་གྲགས་པའི་རྣམ་ཐར།
མངོན་ལ། འདི་སྐོར་གོང་འོག་ཅི་རིགས་སུ་བླ་མ་ཚུལ་ལྡན་གྱི་མ་ཡུམ་ཚེ་དུས་བྱས་ཚེ་བླ་མ་
ཚུལ་ལྡན་གྱིས་དམ་པ་འདི་ནི་བདག་གི་བླ་མ་མི་ཕམ་རིན་པོ་ཆེའི་རྣམ་འཕྲུལ་ཡིན་པས་ཁོ་
བོའི་མ་རྒན་གྱི་རྣམ་ཤེས་ལ་ཁྲུས་ཆོག་དང་དབང་བསྐུར་འཕོ་བ་བཅས་གསུངས་དགོས་
ཞེས་གསུངས་པ་ལྟར་བྱས་པའི་ཚེ་ཡི་གེ་མེད་པར་བར་དོའི་ངོ་སྤྲོད་དང་དུས་འཁོར་ལྷ་
དགུའི་དབང་གི་གོ་དོན་མཚམས་སྦྱར་རྣམས་མ་ལུས་པ་ཐུགས་ཐོག་ནས་གསར་རྩོམ་གྱི་
ཚུལ་དུ་གསུང་ཚངས་པའི་དབྱངས་ལྟར་སྙན་ཞིང་འཇེབས་པའི་སྒོ་ནས་ཤར་མར་གསུངས་
པས་ཀུན་ངོ་མཚར་ཞིང་། བླ་མ་ཚུལ་ལྡན་ནས་བསྔགས་བརྗོད་ཀྱི་མེ་ཏོག་འཐོར་རོ། །ལོ་
འདིའི་སྟོན་མཇུག་ཙམ་ན་འཛི་ཡུལ་འདིར་དུས་ཀྱི་དམར་དམག་གི་ཟིང་ཆ་ཆེ་བར་ཉེ་བའི་
རྐྱེན་གྱིས་རྗེ་བླ་མ་འཛམ་ངོས་སྐྱབས་མགོན་རྡོ་རྗེ་འཆང་མགོ་ལོག་ཕྱོགས་སུ་ཕེབས་དགོས་
བྱུང༌། བླ་མ་རིན་པོ་ཆེ་ཁོང་དཔོན་སློབ་འཛམ་ཐང་གཙང་ཆེན་གཟིམས་ཁང་ཕོ་བྲང་ནས་
ཕེབས་པར་ཆས་ཚེ། ཡུལ་དེའི་གྲྭ་སློབ་སོགས་མང་པོས་སྐྱེལ་མ་མཛད། གཞོན་ནུ་བདག་
ཉིད་ཆེན་པོ་འདི་ཡང་བླ་མ་རིན་པོ་ཆེ་སྐྱེལ་མ་ལ་ཕེབས་ཏེ། བཀའ་དྲིན་གསུམ་ལྡན་བླ་མ་
འཛམ་ངོས་རིན་པོ་ཆེས་སྐྱེལ་མི་རྣམས་ལ་ཞལ་ཏ་དང་སློབ་སྟོན་གང་ལེགས་མང་པོ་གནང་།
ཁོང་དཔོན་སློབ་ཐམས་ཅད་ལམ་ལ་ཞུགས་ན
ལ་ཞུགས་ནས་མུར་རྡོའི་མདའ་འཛི་ཆུའི་ཁ་བར་སྐྱེལ་མ་
མཛད། དེ་ནས་ཁོང་དཔོན་སློབ་འབྲལ་མི་ཕོད་བཞིན་དུ་བླ་མ་རིན་པོ་ཆེ་དཔོན་གཡོག་
རྣམས་ཆུ་ལ་རྒལ་བའི་ཚེ་ཆུ་དཀྱིལ་ཙམ་དུ་སླེབས་པ་ན། བླ་མ་རིན་པོ་ཆེས་ཆིབས་ཁ་ཕྱིར་
བསྒྱུར་ཏེ་གསུང་སྐད་གསང་མཐོན་པོས་སློབ་མ་ཤིན་ཏུ་མང་པོའི་ནང་ནས་སྒོས་སུ་ཨ་ངག་
དབང་བློ་གྲོས་གྲགས་པ་ཞེས་ལན་གསུམ་བོས། དམ་པ་འདི་ཉིད་ཀྱིས་དགའ་བ་ཆེན་པོས་
ཨ་ལགས་ཞུས་པ་ན། འོ་ཁྱེད་སྐུ་གཟུགས་བདེ་བར་བཞུགས་གོ་ཞེས་གསུངས། དེའི་ཚེ་
དམ་པ་འདིས་ཐུགས་དགའ་སྐྱོ་ཟུང་དུ་འཇུག་པའི་ངང་ནས་སྤྱན་ཆབ་འཐོར་བཞིན་འོ་ལེགས་
75



ཇོ་ནང་དཔེ་ཚོགས།
སྤྱིའི་དེབ་དགུ་བཅུ་པ།
སོ་ཞེས་ཞུས། དེར་གནས་པ་ཀུན་གྱིས་ངོ་མཚར་ཞིང་ཧ་ལས་ཏེ་འདི་ལ་དགོངས་གཞི་ཟབ་
མོ་དང་དགོས་པ་ཁྱད་པར་ཅན་ཡོད་ངེས་ཡིན་ཞེས་དིར་དིར་བསྒྲགས་སོ། ། དེ་ནས་ཡུན་
རིང་བོར་བླ་མ་འཁོར་བཅས་བྱོན་པའི་རྗེས་སུ་གཟིགས་ནས་བླ་མ་རིན་པོ་ཆེ་འཁོར་བཅས་
མི་མཐོང་སར་བྱོན་པའི་བར་དུ་དེར་ལུས་སོ། །དེ་ནས་བླ་མ་རིན་པོ་ཆེ་མགོ་ལོག་ཏུ་ཕེབས་
ནས་ངང་བའི་འཕྲང་ལུང་ཞེས་པའི་ས་ཆར་ཆོས་གྲྭ་བསྐྱངས་ཏེ་བསྟན་འགྲོ་ལ་ཕན་པ་རྒྱ་
ཆེར་གནང་བཞིན་ལེགས་པར་བཞུགས་སོ། །དེ་ནས་དམ་པ་འདི་ཉིད་ཀྱིས་བསྙེན་མཚམས་
རྣམས་ཀྱི་མཇུག་བསྐྱངས་སོ། །
དམ་པ་འདི་ཉིད་དགུང་གྲངས་བཅུ་བདུན་བཞེས་པ་འཛིན་བྱེད་ཞེས་པ་མེ་ཕོ་བྱི་བའི་
༼༡༩༣༦༽ལོར་རིང་བོར་མ་ལོན་པར་ལོ་དེའི་ཟླ་བ་གསུམ་པའི་ཚེས་གསུམ་ཙམ་ན་རྗེ་གཅིག་
ཆོག་རྒྱལ་པོ་བཀའ་དྲིན་མཚུངས་མེད་བླ་མ་རིན་པོ་ཆེ་འཛམ་ངོས་རྡོ་རྗེ་འཆང་མཚན་བརྗོད་
པར་དཀའ་བ་དོན་གྱི་སླད་དུ་མཚན་ནས་སྨོས་ན་༧ཀུན་དགའ་ངག་གི་དབང་པོ་གང་ཉིད་
མགོ་ལོག་ཕྱོགས་སུ་ངོ་མཚར་བའི་དགེ་མཚན་དུ་མ་དང་བཅས་གཟུགས་སྐུའི་བཀོད་པ་ཆོས་
དབྱིངས་སུ་ཐིམ་པའི་གནས་ཚུལ་གསན་པའི་རྐྱེན་གྱིས་དམ་པ་ཁོང་གི་ཐུགས་ལ་སྐྱོ་གདུང་
ཚད་མེད་པ་སྐྱེས་ཏེ་བླ་མའི་ཐུགས་དང་རང་སེམས་དབྱེར་མེད་ཀྱི་ངང་ནས་བླ་མ་རིན་པོ་
ཆེའི་གསོལ་འདེབས་གྲངས་མང་གསུངས། དེ་ནས་བཟུང་ཉམས་དང་རྨི་ལམ་དུ་རྗེ་བླ་མ་
རིན་པོ་ཆེ་སྟོང་གཟུགས་ཀྱི་རྣམ་པ་དང་སྐུ་དངོས་ཀྱི་སྣང་བ་རྒྱུན་པར་བར་བར་དུ་ཡོད་དོ། །
འཛི་ཀ་ཕྱོགས་ཀྱི་དགོན་སྡེ་སོ་སོ་ནས་བླ་མ་འཛམ་ངོས་རིན་པོ་ཆེའི་གདུང་མཆོད་དུ་རྒྱུད་
སྡེ་དུ་མའི་སྒྲུབ་མཆོད་སོགས་མཆོད་འབུལ་ཚོགས་བསགས་མང་པོ་བྱས། ཡུལ་བ་ཁག་
གསུམ་གྱིས་ཀྱང་ཡུལ་བའི་ཚོགས་ཁང་དུ་བླ་མའི་གདུང་མཆོད་འཚོགས་སྐབས་དམ་པ་
འདི་ཉིད་ཀྱང་དེར་ཚོགས་སུ་ཕེབས། ལོ་འདིར་དབྱར་མགོ་ནས་འཛི་ཀ་ཕྱོགས་སུ་དུས་ཀྱི་
76



མཁན་ཀུན་དགའ་ཤེས་རབ་གསལ་བྱེད། ཤར་འཛམ་ཐང་པ་ངག་དབང་བློ་གྲོས་གྲགས་པའི་རྣམ་ཐར། པོད་དང་པོ།
དམར་དམག་གི་ཟིང་ཆ་ཆེ་བའི་དབང་གིས་དེ་ཕྱོགས་ཀྱི་ཡུལ་སྡེ་སྐྱ་སེར་མཐོ་དམན་དྲག་
ཞན་ཚང་མ་མགོ་ལོག ཁྱོ་ཀོ། སྨུག་སྐྱའི་ཁོག་དང་། ཡ་ཁོག རྫ་རྒྱའི་རྫ་རྩར་སོགས་ཕྱོགས་སོ་
སོར་བྲོས་བྱོལ་དུ་འགྲོ་དགོས་བྱུང་། བདག་ཉིད་ཆེན་པོ་ཁོང་ཡང་རེ་ཞིག་སྨིག་སྐྱའི་ཁོག་
སོགས་སུ་བྲོས་བྱོལ་དུ་ཕེབས། དེའི་དུས་ཀྱི་གྲོགས་རྣམས་ཀྱིས་ཕྱིས་སུ་གླེང་བ། དམ་པ་
ཁོང་དེ་སྐབས་སྐུ་ན་གཞོན་ཡང་ཐུགས་རྒྱུད་ཞི་ཞིང་དུལ་བ་སྤྱོད་པ་བག་ཡོད་དང་ལྡན་པ་
མཐོང་ན་མི་མཐུན་པ་མེད་པ་དད་པ་དབང་མེད་དུ་སྐྱེ་བའི་གནས་ཤིག་ཡིན་པ་ད་ལྟ་ཡང་
ཡིད་ལ་ཤར་ཚེ་དད་པ་རང་ཤུགས་ཀྱིས་སྐྱེའོ་ཞེས་ད་ལྟ་ཡང་བཤད་འདུག་གོ །སླར་ཡང་
ཟིང་ཆ་ཞི་ཞིང་ས་ཆ་བདེ་འཇགས་སུ་གྱུར་པའི་སྐབས་སུ་ཕུར་རྩ་བླ་མ་ངག་དབང་དཀོན་
མཆོག་དར་རྒྱས་ཀྱི་མ་ཡུམ་ནད་ཀྱིས་ཐེབས་པ་གསོན་གཤིན་གཉིས་ཀྱི་དུས་སུ་བླ་མ་ངག་
དཀོན་ཁོང་དང་དམ་པ་བདག་ཉིད་ཆེན་པོ་འདི་གཉིས་ཀྱིས་སྨན་བླ་མདོ་ཆོག་སྟོང་ཕྲག་
གིས་རིམ་གྲོ་དང་དགེ་རྫོགས་རིམ་པས་མཐར་ ཕྱིན་པ་ལེགས་པར་བྱས་ལ། འདི་སྐོར་
བདག་ཉིད་ཆེན་པོ་འདི་ཉིད་ཀྱིས་རྒྱལ་བའི་བཀའ་འགྱུར་རིན་པོ་ཆེ་དག་ཅིང་གསལ་བའི་
སྒོ་ནས་ཀློག་འདོན་ཚར་གཅིག་བྱས་ཤིང་ཚིག་དོན་ལ་ཡང་ཐུགས་དཔྱོད་ཞིབ་མོར་མཛད་
པས་ཁོང་གི་ཐུགས་ལ་རྒྱལ་བའི་གསུང་རབ་ཀྱི་དངོས་བསྟན་སྒྲས་ཟིན་ལྟར་གྱི་དོན་ལ་གོ་
བ་ལོན་ཅིང་ངེས་པ་རྙེད་ན་ཡང་འཁོར་ལོ་གསུམ་གྱི་གནས་སྐབས་དྲང་ངེས་ཀྱི་ཁྱད་པར་
དང༌། དགོངས་ལྡེམ་དགོངས་སོགས་ཀྱི་ཡིན་ལུགས་དང༌། མཐར་ཐུག་འཁོར་ལོ་གསུམ་
གྱི་དགོངས་པ་གཅིག་ཚུལ་དང༌། གནས་སྐབས་མདོ་སྔགས་ཀྱི་ཁྱད་པར་དང༌། མཐར་ཐུག་
དགོངས་པ་གཅིག་ཏུ་འབབ་ཚུལ་སོགས་རྟོགས་དཀའ་བའི་གནད་མང་པོ་ཞིག་ཡོད་པས་
རྒྱལ་བའི་དགོངས་པ་གཏིང་ཟབ་མོ་ལོན་དཀའ། དེ་མ་ལོན་ན་རང་དོན་ཉམས་ལེན་ཙམ་
ཤེས་ཀྱང་བསྟན་འགྲོའི་དོན་ཆེན་པོ་བསྒྲུབ་མི་ནུས་པས། ངེས་པར་དུ་དགེ་བའི་བཤེས་
77



ཇོ་ནང་དཔེ་ཚོགས།
རབས་ལས།
ཐོས་པ་གཏི་མུག་མུན་
སྤྱིའི་དེབ་དགུ་བཅུ་པ།
གཉེན་མཚན་ཉིད་དང་ལྡན་པ་ཞིག་ཚུལ་བཞིན་ལེགས་པར་བསྟེན་ ཐོས་བསམ་མཐའ་
ཆོད་པ་ཡང་དག་པ་ཞིག་བྱེད་དགོས་སྙམ་པའི་ཐུགས་བློ་སྒོམ་པས་ཆུ་འདོད་པ་ལྟར་གཏིང་
ནས་འཁྲུངས་ཏེ། བྱང་ཆུབ་སེམས་དཔའི་སྡེ་སྣོད་ལས། ཐོས་པས་ཆོས་རྣམས་ཤེས་པར་
འགྱུར། །ཐོས་པས་སྡིག་ལས་ལྡོག་པར་འགྱུར། །ཐོས་པས་དོན་མིན་ཡོངས་སུ་སྤོངས། །
ཐོས་པས་རྣམ་པར་གྲོལ་བ་ཐོབ། །ཅེས་དང༌། སྐྱེས་
སེལ་སྒྲོན་མེ་ཡིན། །ཐོས་པ་རྐུན་པོས་མི་ཁྱེར་ནོར་གྱི་མཆོག །ཀུན་ཏུ་རྨོངས་པའི་དགྲ་འཇོམས་
མཚོན་ཆ་ཡིན། །ཐབས་ཚུལ་མན་ངག་སྟོན་པ་གྲོགས་ཀྱི་མཆོག །ཅེས་དང་། མདོ་སྡེ་རྒྱན་
ལས། རིག་པའི་གནས་ལྔ་དག་ལ་མཁས་པར་མ་བྱས་ན། །འཕགས་མཆོག་གིས་ཀྱང་ཐམས་
ཅད་མཁྱེན་ཉིད་ཐོབ་མི་འགྱུར། །ཞེས་དང་། འདི་ན་དང་པོར་ཐོས་ལ་བརྟེན་ནས་ཚུལ་
བཞིན་ཡིད་ལ་བྱེད་པ་འབྱུང༌། །ཚུལ་བཞིན་ཡིད་ལ་བྱེད་པ་ལས་ནི་ཡང་དག་དོན་རྟོགས་
ཡེ་ཤེས་འབྱུང་། །ཞེས་སོགས་གསུངས་པའི་དོན་ཐུགས་ལ་དགོངས་སོ། །
ཞེས་སྙིགས་དུས་ཀྱི་ཐམས་ཅད་མཁྱེན་པ་ཆེན་པོ་ཤར་འཛམ་ཐང་པ་ངག་དབང་བློ་
གྲོས་ གྲགས་པའི་རྣམ་པར་ཐར་པ་དད་པའི་པདྨོ་བཞད་པའི་ལེགས་བཤད་ཉི་མའི་འོད་
ཟེར་ཞེས་བྱ་བ་ལས། རབ་ཏུ་བྱུང་ཞིང་གཙོ་བོར་སྔགས་བླ་མེད་ཀྱི་ཐེག་པ་ལ་ཞུགས་ནས་
ལམ་རིམ་གཉིས་ཀྱི་རྣལ་འབྱོར་ཉམས་བཞེས་མཛད་དེ་ཐུགས་རྒྱུད་ལ་ཉམས་རྟོགས་ཀྱི་
ཡོན་ཏན་འཁྲུངས་ཤིང་རྟོགས་པའི་དབང་ཕྱུག་ཆེན་པོར་གྱུར་ཏེ་རིམ་གྱིས་ས་ལམ་དང་
སྤངས་རྟོགས་མཐར་ཕྱིན་པའི་སྐབས་ཏེ་བཞི་པའོ།། །།
གཉིས་པ། སླར་ཡང་གཞུང་ལུགས་རབ་འབྱམས་ལ་གསན་སྦྱངས་མཐར་ཕྱིན་པར་མཛད་
དེ་མཁས་པའི་དབང་པོ་ལུང་རིགས་ཀྱི་གཏེར་མཛོད་སྨྲ་བའི་ཁྱུ་མཆོག་ཏུ་གྱུར་པའི་ཚུལ།
དགུང་གྲངས་བཅོ་བརྒྱད་བཞེས་པ་དབང་ཕྱུག་ཞེས་པ་མེ་མོ་གླང་གི་༼༡༩ ༣༧༽ལོའི་
78



ཤར་འཛམ་ཐང་པ་ངག་དབང་བློ་གྲོས་གྲགས་པའི་རྣམ་ཐར།
པོད་དང་པོ།
མཁན་ཀུན་དགའ་ཤེས་རབ་གསལ་བྱེད།
ལོ་སྟོད་སོགས་ཅི་རིགས་པར་ཡུལ་བའི་འདུ་ཁང་དུ་གཙང་ཆེན་གཟིམས་ཁང་ཆོས་ཀྱི་ཕོ་
བྲང་གི་རྡོ་རྗེ་སློབ་དཔོན་ཟུར་བ་རྡོ་རྗེ་འཆང་ཨ་མགོན་བླ་མ་ངག་དབང་བསྟན་པ་གསལ་
བྱེད་མཆོག་གི་དྲུང་ནས་གང་གི་སློབ་བུ་དམ་པ་བླ་མ་བློ་གྲོས་རྒྱ་མཚོས་ཞུ་སྣ་དྲངས་ཏེ་འདུས་
པ་མང་པོ་དང་ལྷན་དུ། འཇིགས་བྱེད་རོ་ལངས་བརྒྱད་བསྐོར་གྱི་དབང་དང༌། ནེ་གུ་བཀའ་
ཕྱི་ནང་ཡོངས་རྫོགས། ཕུར་བ། རྣམ་འཇོམས་ཁྲོ་ནག ཚེ་དཔག་མེད་ལྷ་དགུ མགོན་པོ་ཁྲོ་
བཅུའི་དབང་སོགས་དང༌། དེ་སྐབས་ཅི་རིགས་སུ་འཇིགས་བྱེད་བསྙེན་ཆེན་མན་ངག་རྟ་
ཁལ་མ་ལག་ལེན་བཅས་སོགས་ཆོས་བཀའ་མང་ཙམ་གསན། གཞན་ཡང་
གཞན་ཡང་བླ་མ་དེ་ཉིད་ཀྱི་
མདུན་ནས་སྔ་ཕྱི་ཅི་རིགས་པར་འདུས་པ་མང་ཙམ་དང་མཉམ་དུ་རྙིང་མའི་གཏོ་པོད་མང་
པོ་དང་རང་ལུགས་ཀྱི་འདོན་ཆ་དུ་མའི་བཀླག་ལུང་དང་གཏད་སྤྲུག་གཏོ་པོད་ཀྱི་ལུང་སོགས་
ཀྱང་གསན། ལོ་དེར་གོང་གི་ཐུགས་འདོད་ལྟར་འཛི་ཡུལ་སྨད་ཀྱི་ཉིན་ཕྱོགས་རེ་འོབས་སྐོང་
སྤྲུལ་ཤུག་ཁྲོད་དགའ་བའི་ཚལ་གྱི་དབེན་གནས་སུ་འཇམ་པའི་དབྱངས་དངོས་ཐུབ་བསྟན་
དགེ་ལེགས་རྒྱ་མཚོའི་དངོས་སློབ་གྲུབ་ཆེན་ལྭ་བའི་ན་བཟའ་ཅན་དང་ཉ་དབོན་ཀུན་དགའ་
དཔལ་སོགས་མཁས་ཤིང་གྲུབ་པའི་སྐྱེས་ཆེན་དུ་མའི་རྣམ་འཕྲུལ་དུ་ལུང་གིས་བསྔགས་པ་
མཁས་པའི་དབང་པོ་ལུང་རིགས་སྨྲ་བ་ཡོངས་ཀྱི་གཙུག་རྒྱན། མདོ་སྡེ་རྒྱན་ལས། བཤེས་
གཉེན་དུལ་བ་ཞི་བ་ཉེར་ཞི་བ། །ཡོན་ཏན་ལྷག་པ་བརྩོན་བཅས་ལུང་གིས་ཕྱུག །དེ་ཉིད་
རབ་ཏུ་རྟོགས་པ་སྨྲ་མཁས་ལྡན། །བརྩེ་བའི་བདག་ཉིད་སྐྱོ་བ་སྤངས་ལ་བརྟེན། །ཞེས་
གསུངས་པ་ལྟར་གྱི་ཡོན་ཏན་རྣམ་པ་བཅུ་དང་ལྡན་པའི་ངེས་པ་དོན་གྱི་དགེ་བའི་བཤེས་
གཉེན་ཀུན་སྤངས་པ་ཆེན་པོ་རྗེ་ངག་དབང་ཚོགས་གཉིས་རྒྱ་མཚོ་མཆོག་དགུང་གྲངས་ང་
བརྒྱད་བཞེས་པ་བཞུགས་པའི་དྲུང་དུ། ཆོས་མཆེད་མཆོག་གྱུར་དགེ་སློང་བློ་གྲོས་རྒྱ་མཚོ་
དང་ལྷན་ཅིག་ཟ་ལ་བློ་མ་བདེ་རྒྱམ་གྱིས་སྐྱེལ་མ་མཛད་དེ། རྗེ་བླ་མ་དམ་པའི་ཞལ་བཟང་
Gy



ཇོ་ནང་དཔེ་ཚོགས།
སྤྱིའི་དེབ་དགུ་བཅུ་པ།
ཉེ་བར་མཇལ་བའི་སྐལ་བ་དང་ལྡན། བླ་མ་བདེ་རྒྱམ་གྱིས་རྗེ་ཚོགས་གཉིས་རྒྱ་མཚོ་ལ་སློབ་
མ་འདི་གཉིས་ལ་སྔར་རང་ཅག་གིས་དཔེ་ཆ་སྦྱངས་པའི་སྐབས་ལྟར་ཡི་གེ་མང་པོ་འབྲིར་
མི་འཇུག་པར་སློབ་སྦྱོང་བཟང་པོ་བྱེད་དུ་བཅུག་དགོས་ཞེས་ཞུས། རྗེ་བླ་མ་གང་གི་ཐུགས་
བརྩེ་བ་ཆེན་པོས་ རྗེས་སུ་བཟུང་སྟེ། ཟ་ལ་བདེ་རྒྱམ་གྱིས་ང་ལ་ཁྲིམས་བཞག་ནས་ཡི་གེ་
འབྲིར་བཅུག་མི་ཆོག་ཟེར་ཀྱང༌། ཡི་གེ་མ་བྲིས་ཐབས་མེད། མཚལ་སྣག་དང་སྣག་བུམ་
སོགས་གྲ་སྒྲིག་གྱིས་གསུངས། དམ་པ་འདིས་ཀྱང་ར་དང་རུས་པ་སོགས་བཙལ་ནས་སྣག་
བུམ་དང་མཚལ་བུམ་སོགས་གྲ་སྒྲིག་བྱས་ནས། འདྲེན་མཆོག་ཆོས་ཀྱི་རྒྱལ་པོ་རྗེ་བླ་མ་དེ་
ཉིད། བཀུར་སྟི་སྙེད་པ་དག་དང་རིམ་གྲོ་དང༌། །སྒྲུབ་པའི་མཆོད་པས་བླ་མ་མཉེས་པར་བྱ། །
ཞེས་གསུངས་པ་ལྟར། རྗེ་བླ་མ་དེ་ཉིད་ཀྱི་ཞབས་པད་སྒོ་གསུམ་གུས་པ་ཆེན་པོས་ལེགས་
པར་བསྟེན་ཏེ། དགུངས་གྲངས་བཅོ་བརྒྱད་ནས་ཉེར་གཅིག་གི་བར་ལོ་བཞིའི་རིང་ལ་གུས་
སྦྱོར་དང་རྟག་སྦྱོར་གྱི་བརྩོན་པ་དྲག་པོས་ཉིན་མཚན་ཐམས་ཅད་དུ་མདོ་སྔགས་ཀྱི་གཞུང་
ལུགས་རིག་གནས་དང་བཅས་པ་ལ་གསན་སྦྱངས་མཐར་ཕྱིན་པར་བྱས། དེ་ཡང་ཐོག་
མར་ལྡོག་ཆ་ངོས་འཛིན་སྔོན་དུ་འགྲོ་བའི་རྒྱལ་བའི་བསྟན་པ་ལ་འཇུག་པའི་སྒོ་གཅིག་པུར་
གྱུར་པ་འཇམ་པའི་དབྱངས་དངོས་ཐུབ་བསྟན་དགེ་ལེགས་རྒྱ་མཚོས་མཛད་པའི་ཚད་མའི་
དགོངས་དོན་གཙོ་བོར་བྱས་པའི་བཀའ་པོད་ལྔའི་དགོངས་འགྲེལ་མཆོག་གྱུར་སྔོན་མེད་
ལེགས་བཤད་བསྡུས་གྲྭའི་སྤྱི་དོན་རིན་ཆེན་སྒྲོན་མེ་ལན་གཅིག་གསན་སྦྱངས་བྱས། དེ་ནས་
སླར་ཡང་ཚ་ཁའི་བླ་མ་འཇིགས་མེད་འོད་ཟེར། ཀ་ཐོག་བླ་མ་ཆོས་དབྱིངས། ཨ་གྱ་བླ་མ་
ཚུལ་ཁྲིམས་བཟང་སོགས་དང་མཉམ་དུ། བསྡུས་གྲྭའི་སྤྱི་དོན་དང་དེའི་ཟུར་དཔྱད་ཉིན་
བྱེད་སྣང་བ་ལྷན་ཐབས་བཅས་པ་སྦྱར་ནས་ལན་གཅིག་གསན་སྦྱངས་མཛད། ཉིན་རེ་བཞིན་
གྱི་ཁྲིད་ལྡེབ་རིང་མདའ་ཚད་མ་ཤོག་གྲངས་བཞི་ལྔ་རེ་བློར་འཛིན་ནུས་ཤིང་
། ཟིན་བྲིས་
s]



ཤར་འཛམ་ཐང་པོ་ངག་དབང་བློ་གྲོས་གྲགས་པའི་རྣམ་ཐརོ།
མཁན་ཀུན་དགའ་ཤེས་རབ་གསལ་བྱེད།
པོད་དང་པོ།
མང་པོ་བྲིས་ཏེ་ཚིག་དོན་ཐམས་ཅད་ཐུགས་སུ་ཆུད་པར་གྱུར། ཁོང་དཔོན་སློབ་གཉིས་ཀྱིས་
ཆོས་ཀྱི་བགྲོ་གླེང་སྐབས་བསྡུས་གྲྭ་ལས་འཕྲོས་ཏེ། མདོ་རྒྱུད་དུ་མའི་གནད་རྣམས་གསུངས་
པ་ན། ཆོས་མཆེད་བླ་མ་བློ་གྲོས་རྒྱ་མཚོས་ཁྱེད་གཉིས་ཀྱིས་བཤད་པ་འདི་ནི་ཆེན་བཙོ་སྤྱད་
ཀྱི་འབྲུ་རིགས་སྒྲ
རིགས་སྣ་མང་ལྟ་བུ་ཞིག་རེད། འདྲ་དང་མི་འདྲ་འདྲ་མིན་སྣ་ཚོགས་པ་མང་པོ་ཞིག་
བཤད་འདུག་པས་མགོ་སྙོག་པ་ལས་གསལ་བོར་གོ་མི་ནུས་ཞུས་ཚེ། བླ་མའི་ཞལ་ནས།
འོ་ཡ་གཞོན་ནུ་འདི་ནི་ཆན་བཙོ་སྤྱད་ལྟ་བུ་རྣམ་པ་སྣ་ཚོགས་བཤད་དགོས་པ་ཞིག་རེད་
ཅེས་གསུངས་ཤིང་། གཙོ་བོ་བསྡུས་གྲྭ་སྤྱི་ཟུར་སྦྱང་ན་ཡང་ཞར་བྱུང་འཕྲོས་དོན་གྱི་ཚུལ་དུ་
བཀའ་པོད་ལྔ་སྔགས་དང་བཅས་པ་རྒྱ་བོད་གྱི་གཞུང་མང་པོ་དང་ཁྱད་པར་རང་ལུགས་
ཀུན་མཁྱེན་ཇོ་ནང་པ་ཆེན་པོ་ཡབ་སྲས་རྣམས་དང་རྗེ་བཙུན་ཐམས་ཅད་མཁྱེན་པ་འཇམ་
མགོན་ཏཱ་ར་ནཱ་ཐ་བརྒྱུད་འཛིན་དང་བཅས་པའི་ཡིག་ཆ་མང་པོ་གོ་བསྡུར་གོང་བསྒྲིགས་
བྱས་ཏེ་སྦྱང་བ་མཐའ་ཆོད་པར་མཛད། ཡང་བླ་མ་རིན་པོ་ཆེས་དམ་པ་འདི་དང་བླ་མ་བློ་
གྲོས་རྒྱ་མཚོ་ལ་ཁྱོད་གཉིས་ཀྱིས་འཇམ་པའི་དབྱངས་ཀྱི་བསྟོད་པ་རེ་རྩོམ་པར་གྱིས་དང་
བདག་གིས་གང་ལེགས་བལྟ་ཞེས་གསུངས་པ་ན། དམ་པ་འདིས་དེ་མ་ཐག་ཤར་མར་བྲིས།
བློ་གྲོས་རྒྱ་མཚོས་ཡུན་ཅུང་ཞིག་འགོར་ནས་བྲིས། དེ་སོགས་རི་ཁྲོད་དེར་བཞུགས་སྐབས་
ལྗགས་རྩོམ་ལྷ་དང་བླ་མ་ལ་བསྟོད་པ་དང་མགུར་དང་དཔེ་ཆོས་སོགས་མཛད་པའང་འགའ་
རེ་ཡོད་པར་ཕྱིས་སུ་ཤུག་ནང་བླ་མ་བརྩོན་འགྲུས་ལ་གསུངས། དེ་དག་གི་དཔེ་རྒྱུན་གཅིག་
གཉིས་རེ་བཞུགས་པ་འདི་ལྟར། དམར་སེར་ལི་ཁྲིའི་འོད་བཟང་སྟོང་འཇོ་བ། །མཚན་དཔེའི་
མེ་ཏོག་གསར་བ་མངོན་བཞད་ཅིང་། །མཛེས་སྡུག་དཔལ་གྱིས་འཁྱུད་པའི་ཡེ་ཤེས་སྐུ། །
སྨྲ་བའི་ཟླ་བ་སེམས་དཔའ་གཞོན་ནུའི་གཟུགས། །ཡིད་སྡུག་གསེར་བཟང་ས་འཛིན་རབ་
རྒྱས་པར། །སྣང་བྱེད་འཆར་ཁའི་འོད་མདངས་ལྷག་པ་བཞིན། །ཡེ་ཤེས་སྒྱུ་མའི་འཕྲུལ་
gl



ཇོ་ནང་དཔེ་ཚོགས།
སྤྱིའི་དེབ་དགུ་བཅུ་པ།
གྱིས་ཟོལ་བསྒྱུར་པ། །ཡ་མཚན་མཛེས་པ་འབྱིན་པའི་གཟུགས་སྐུར་བཞེངས། །ལེགས་
བྱས་དཔལ་གྱི་མགུར་བཟང་ཡངས་པ་ནས། །དྲུག་ཅུའི་སྙན་པའི་དབྱངས་རབ་འབྱིན་པ་
ལས། །ཡུལ་དང་འཚམས་པའི་ཆོས་དོན་གསལ་མཛད་པ། །ཀུན་ཕན་སྟེར་བའི་རྗོད་བྱེད་
རྣམ་པར་དག །མ་ལུས་ཡུལ་གྱི་དེ་ཉིད་ཇི་བཞིན་པ། །རྣམ་པ་ཅིག་ཆར་བཀྲ་བའི་མཁྱེན་
བཟང་ཁམས། །མངོན་རྟོགས་རྒྱ་མཚོས་ཀུན་ནས་རབ་གཏམས་པ། །བྱམས་བརྩེ་ཀློང་
ཡངས་ཟབ་མོའི་མཛོད་ཀྱང་འཛིན། །རྒྱ་ཆེན་ཕྱོགས་ཀྱི་འཁོར་ལོ་དང་མཉམ་པའི། །གསང་
བ་གསུམ་གྱི་ཡོན་ཏན་ཕ་མཐའ་ཡས། །གདུལ་བྱ་ཀུན་གྱི་རྨོངས་མུན་སེལ་བ་ལ། །རླབས་
ཆེན་འཕྲིན་ལས་ནམ་ཡང་གཡེལ་བ་མེད། །ལྷག་པའི་ལྷ་ཁྱོད་བདག་སྙིང་པདྨོའི་དབུས། །
རྡུལ་བྲལ་མཛེས་སྐུ་གསར་བའི་ཞབས་བཀོད་དེ། །རྣོ་གསལ་ཟབ་རྒྱས་བློ་སྒོ་རབ་ཕྱེས་
ནས། །ཆོས་ཀུན་མཁྱེན་པ་མྱུར་དུ་འཐོབ་གྱུར་ཅིག །ཅེས་འཇམ་པའི་དབྱངས་ཀྱི་བསྟོད་པ་
དང༌། ལྷ་མོ་དབྱངས་ཅན་མའི་བསྟོད་པ། ལང་ཚོའི་མིག་གི་དགའ་སྟོན་ལྷག་གེ་བ། །རབ་
དཀར་དུང་ལ་དམར་མདངས་འཕོས་པ་ཅན། །ན་ཆུང་སྒེག་མོ་ཟླ་བའི་སྣང་འོད་འབར། །
མཛེས་སྡུག་ཉམས་ཀྱི་རོལ་པའི་ཚངས་སྲས་མ། །ཆུ་སྐྱེས་ཟེའུ་འབྲུའི་རྩེ་ལ་ཉེར་རྩེན་ཅིང༌། །
ག་པུར་གཏེར་ལ་ཙོག་པུས་དགྱེས་བཞུགས་པ། །མུ་ཏིག་དྲ་བའི་དཔྱངས་འཕྲུལ་རབ་གཡོ་
བའི། །ཀུན་མཁྱེན་སྐྱེད་མེད་ངག་གི་དབང་ཕྱུག་མོ། །འཕྲུལ་ལྡན་རྒྱུད་མང་སྒྲ་ལས་ཉེར་
འོང་ཞིང་། །སྙན་པའི་འགྱུར་ཁུག་སྟོང་གི་རང་གདངས་ལ། །ལེགས་བཤད་རིག་གསང་
ཟབ་གནད་ཀུན་ཚང་བ། །ངོ་མཚར་སྨྲ་བ་རྒྱ་མཚོའི་མངའ་བདག་མ། །འོད་དཀར་འཁྱིལ་
བའི་སྒྲུབས་ན་འགྱིང་སྒེག་ངོམས། །ཡ་མཚན་ལེགས་ཆ་ཀུན་འཛིན་ན་ཆུང་གཟུགས། །
རྣམ་བྱང་ཆོས་སྐུ་རབ་རྒྱས་ཟག་བྲལ་བ། །ཡེ་ཤེས་དྭངས་མའི་གཤིས་སུ་རབ་གསལ་མ། །
གང་ལ་རེ་བའི་སྒྲུབ་པོ་མ་ལུས་པ། །གང་གིས་གཡེལ་པ་ནམ་ཡང་མེད་བྱས་ཏེ། །གང་
8?



མཁན་ཀུན་དགའ་ཤེས་རབ་གསལ་བྱེད།
པོད་དང་པོ།
ཤར་འཛམ་ཐང་པ་ངག་དབང་བློ་གྲོས་གྲགས་པའི་རྣམ་ཐར།
འདོད་དོན་འབྲས་མཐའ་དག་འབྱུང་བའི་གཉེན། །གང་ཉིད་མཛད་འཕྲིན་གཞན་ལས་ཁྱད་
འཕགས་མ། །གུས་གདུང་ལྷོད་མེད་ངང་ནས་འཕགས་མ་ཡི། །གསང་གསུམ་ཆེ་བའི་ཚུལ་
ལ་ཉེར་དད་ན། །སྨྲ་དབང་ངག་གི་སྒོ་མོ་རབ་བཀྲོལ་ཏེ། །ཆོས་ཚུལ་གང་ལ་གཟུངས་སྤོབས་
ཐོགས་མེད་ཤོག །
འདི་དང་འདི་ལྟ་བུ་ནི་ཞལ་གཟིགས་དང་ཉམས་ཤར་གྱི་ཚུལ་དུ་ཤར་མར་གསུངས་པ་
སྟེ་འདི་ལྟ་བུ་མང་ན་ཡང་དཔེ་རྒྱུན་འགའ་རེ་ལས་མི་བཞུགས།
ལས་མི་བཞུགས། ཚ་ཁ་བླ་མ་སོགས་ཀྱིས་
ལམ་རིམ་སྦྱང་བ་སོགས་སློབ་ཚན་ནམ་འཛིན་གྲྭ་གསུམ་གྱི་སྐྱོར་དཔོན་དམ་པ་འདི་ཉིད་
ཀྱིས་མཛད་ཅིང་། ཆོས་ཚན་གསུམ་པོ་ལ་ལྡེབ་གྲངས་བཅོ་ལྔ་ཙམ་ཡོད་ཀྱང་ཐམས་ཅད་
ཐུགས་ཐོགས་ནས་འཆད་ནུས་པར་གྱུར། གཞན་ཡང་ཀ་ཐོག་མཁྱེན་ལྡན་དང་གྱང་ནག་
བསྟན་གསལ་སོགས་ལ་ཡང་སྐྱོར་དཔོན་བྱས། དེ་དག་གི་སྐབས་སུ་རྗེ་བླ་མ་ཉིད་ཀྱིས་
རྟོགས་རིགས་ཀྱི་རྣམ་བཤད་རྒྱས་པའི་རྩོམ་འཕྲོ་དང་། བསྡུས་གྲྭ་སྤྱི་ཟུར་གྱི་ཞིབ་ཆ་ནོར་
བུའི་མེ་ལོང་གི་འཕྲོ་ཡང་ལེགས་གྲུབ་ཀྱིས་མཇུག་རིམ་པས་རྫོགས་པར་བགྱིས་ཤིང་། བློ་
སྦྱོང་སོགས་ཆོས་བཀའ་ཅི་རིགས་གཞན་ལ་གང་མཁོ་བཞིན་གྱིས་རེ་སྐོང་དང་བཅས་རྩོམ།
གཞན་ཡང་སྒྲོལ་ཆོག་མཎྜལ་གྱི་ལྷན་ཐབས་ཟུང་དང༌། ས་ལམ་གྱི་རྣམ་བཞག་ཕྲན་བུ།
རྒྱུད་སྡེ་རྒྱ་མཚོའི་རྩིག་ཐིག་སོགས་དགོས་མཁོ་དུ་མའང་བར་བར་རྣམས་སུ་གསུང་རྩོམ་
མཛད་པ་ཕལ་ཆེ་བ་ལ་རྗེ་དམ་པ་འདི་ཉིད་ཀྱིས་ཡི་གེ་པ་བགྱིས་ཤིང་དེ་དག་གི་ཁྲིད་ལུང་
རྣམས་ཀྱང་ལེགས་པར་གསན་ནོ། །གཞན་ཡང་རྗེ་བླ་མ་མཆོག་གིས་ཕུར་བ་གཙོ་རྐྱང་གི་
ཁྲིད་ཡིག་རྩོམ་སྐབས་སུའང་བདག་ཉིད་ཆེན་པོ་འདི་ཉིད་ཀྱིས་རམ་འདེགས་གང་ལེགས་
བྱས་ཞེས་ཐོས། བླ་མ་རིན་པོ་ཆེས་གསུང་རྩོམ་གྱི་ཡི་གེ་པ་བྱེད་སྐབས་བླ་མས་ཡི་གེ་ཤོག་
གུ་ཀ་རིང་མ་བཅུ་དྲུག་ཙམ་རེ་ལན་གཅིག་གསུངས་པ་ན། དམ་པ་འདི་ཉིད་ཀྱིས་ཐུགས་ལ་
13



ཇོ་ནང་དཔེ་ཚོགས་
སྤྱིའི་དེབ་དགུ་བཅུ་པ།
ཟིན་ཅིང་ཡི་གེར་འབྲི་ནུས་པ་སོགས་མདོར་ན་ལུང་རྟོགས་བསྟན་པའི་ཉི་མ་ཐམས་ཅད་
མཁྱེན་པ་རྗེ་བླ་མ་མཆོག་གིས་ཆོས་ཁྲིད་སོགས་གང་གསུངས་པའི་ཚིག་དོན་མཐའ་དག་
གཅིག་ཀྱང་མ་ལུས་པར་དེ་མ་ཐག་ཐུགས་ལ་ཟིན་ཏེ་ནམ་ཡང་མི་བརྗེད་པའི་ངོ་མཚར་
བའི་ཁྱད་ཆོས་རྨད་དུ་བྱུང་བའི་གཟུངས་སྤོབས་མཆོག་དང་ལྡན་པར་གྱུར། འདི་སྐོར་གཞོན་
ནུ་དམ་པ་འདི་ཉིད་ཀྱི་མཁྱེན་རབ་ཀྱི་རྣམ་དཔྱོད་ཀྱིས་རྗེ་བླ་མ་ངག་དབང་ཚོགས་གཉིས་རྒྱ་
མཚོའི་ཐུགས་ཀྱི་དབང་པོ་དབང་མེད་དུ་དྲངས་ཏེ། སྐབས་འགར་ཁོང་གི་ཞལ་ནས་ཁེར་
གཏམ་གྱིས། གཞོན་ནུ་བློ་གྲོས་གྲགས་པའི་སྐྱེས་ཐོབ་ཀྱི་ཤེས་རབ་ལ་བལྟས་ན་འདི་འཇུ་
མི་ཕམ་འདྲ་མིན་སོ་རྒྱལ་བ་སེང་གེ་བེ་ཞེས་སོགས་གསུངས་ཞེས་ཀུན་ལ་གྲགས་ཤིང་ཐུགས་
དགྱེས་པས་བསྟོད་བསྔགས་རྒྱ་ཆེར་གནང་། རྗེ་བླ་མ་ངག་དབང་ཚོགས་གཉིས་རྒྱ་མཚོའི་
སློབ་མ་མཁས་པའི་དབང་པོ་རྡོའི་གྲུབ་ཆེན་དགོན་གྱི་མགར་བ་སྤྲུལ་སྐུ་རྡོར་མཆོག་གིས་
དམ་པ་འདི་ལ་གཞོན་ནུ་རིག་པ་བཟང་པོ་ཅན་ཡོད་མཁས་པ་ཆེན་པོར་འགྱུར་ངེས་རེད་
ཅེས་བསྟོད་བསྔགས་ཡང་ཡང་མཛད། ཉིད་ཀྱི་ཆོས་མཆེད་བླ་མ་བློ་གྲོས་རྒྱ་མཚོས་ཀྱང་དམ་
པ་འདི་ལ་སྔ་ཕྱི་བར་གསུམ་དུ་བསྟོད་བསྔགས་རྒྱ་ཆེར་མཛད། གཞན་ཡང་དེ་སྐབས་ཀྱི་
ཉིད་ཀྱི་ཆོས་གྲོགས་དམ་པ་ཀ་ཐོག་བླ་མ་ཐེག་མཆོག་གིས་ཀྱང་དམ་པ་འདི་ལ་བསྔགས་
བརྗོད་ཡང་ཡང་མཛད་དོ། །རྗེ་དམ་པ་འདི་ཉིད་ཀྱིས་མཛད་པའི་ཇོ་ནང་ཆོས་འབྱུང་གི་
ལྷན་ཐབས་ལས་འདི་ལྟར་གསུངས་ཏེ། དམ་པ་གང་དེས་བཤད་དང་སྒྲུབ་པའི་རྒྱལ་མཚན་
གཞན་ལས་མངོན་པར་འཕགས་པ་དེང་དུས་སུ་འགྲན་ཟླ་དང་བྲལ་བའི་ཚུལ་གྱིས་འཛིན་
སྐྱོང་སྤེལ་གསུམ་གྱི་མཛད་སྒོ་ཤིན་ཏུ་ཡངས་པར་མ་ཟད་ཁོང་གི་ཉེ་འཁོར་དུ་སྡོད་པའི་རང་
ཅག་ལྟ་བུ་རྣམས་ལའང་ཉིད་སྐུའི་མཛད་སྤྱོད་ཀྱིས་ཀྱང་སེམས་བར་བར་འཕྲལ་དུ་བསྒྱུར་
ཏེ་འཁོར་བ་ལ་སྐྱོ་ཤས་ངེས་འབྱུང་གི་རྣམ་པའི་བློ་འབད་མེད་ཤུགས་འབྱུང་དུ་སྐྱེ་བར་
84



པོད་དང་པོ།
པ་ག་ལ་ཡོད།
མཁན་ཀུན་དགའ་ཤེས་རབ་གསལ་བྱེད། ཤར་འཛམ་ཐང་པ་ངག་དབང་བློ་གྲོས་གྲགས་པའི་རྣམ་ཐར།
མཛད་པ་དང་། ཞེས་དང༌། ཁྱད་པར་རྗེ་གང་གི་དྲིན་ལས་རང་བློ་བསྟན་པ་ལ་ཅུང་ཙམ་
ཕྱོགས་ཤིང་དམ་པའི་ཆོས་རྒྱབ་ཕྱོགས་ཁོ་ནར་མ་སོང་བར་རང་གི་དབང་པོ་དང་འཚམས་
པའི་ཆོས་བློ་ཉག་ཙམ་གཏན་མེད་དུ་ཅུང་མ་ཡལ་བའི་ངང་ཚུལ་ད་ལྟ་རང་ལ་དབང་ཙམ་
འདི་ག་ཉིད་གཏན་གྱི་ཕན་པ་ལེགས་པར་སྩོལ་བ་ཡིན་པ་སོགས་ལ་བསམ་ན་རྗེ་དམ་པའི་
བཀའ་དྲིན་བྱེ་བའི་ཆ་ཡང་ཐ་ཆད་རང་ལྟ་བུས་ནམ་ཡང་འཁོར་ཐབས་ག་ལ་ ཅེས་
གསུངས། རྗེ་བླ་མ་རིན་པོ་ཆེས་བར་བར་རྣམས་སུ་ཕུར་བ་སོགས་སྐུ་བརྙན་ཆེས་མང་སྤར་
བཞེངས་མཛད་སྐབས་སུའང་དམ་པ་འདི་ཉིད་ཀྱིས་ཞབས་ཕྱི་ལེགས་པར་བགྱིས་སོ། །
འདི་སྐོར་ཞིག་ཏུ་ཨ་པང་གཏེར་སྟོན་དཔའ་བོ་ཆོས་དབྱིངས་རྡོ་རྗེ་རི་ཁྲོད་འདིར་བྱོན་པའི་
མདུན་ནས་གཏེར་སྟོན་ཉིད་ཀྱི་གཏེར་ཁའི་ཐང་སྟོང་རྒྱལ་པོའི་ལུགས་ཀྱི་ཚེ་དབང་། རྗེ་བླ་
མ་སློབ་ཚོགས་བཅས་པ་དང་མཉམ་དུ་དམ་པ་འདི་ཉིད་ཀྱིས་ལེགས་པར་གསན་ནོ། །
གཞན་ཡང་མི་རྟག་རྒྱུད་བསྐུལ་གྱི་བཀླག་ལུང་དང་། བསེར་སྐོར་སྲིབ་མའི་བླ་མ་ཤེས་རབ་
དཔལ་སོགས་དང་ལྷན་དུ་དུས་འཁོར་ཡོངས་རྫོགས་ཀྱི་དམིགས་ཁྲིད་རྒྱས་པ་དང༌། བླ་མ་
རིན་པོ་ཆེས་ལྗགས་རྩོམ་མཛད་པའི་དམ་ཅན་ཆོས་ཀྱི་རྒྱལ་པོའི་མཆོད་ཆོག་སོགས་ཀྱི་ལུང་
ཡང་གསན་པར་སྣང་།
དེ་ལྟར་དམ་པ་འདི་ཉིད་དགུང་གྲངས་བཅོ་བརྒྱད་པ་མེ་གླང་གི་༼༡༩༣༧༽ལོ་ནས་དགུང་
གྲངས་བཅུ་དགུ་པ་འབྲུ་མང་པོ་ཞེས་པ་ས་ཕོ་སྟག་གི་༼༡༩༣༨༽ལོ་དང་། དགུང་གྲངས་ཉི་ཤུ་
པ་མྱོས་ལྡན་ཞེས་པ་ས་མོ་ཡོས་ཀྱི་༼༡༩༣༩༽ལོ་དང༌། དགུང་གྲངས་ཉེར་གཅིག་པ་དཔའ་
བོ་ལྕགས་འབྲུག་གི་༼༡༩༤༠༽ལོ་སྟེ་ལོ་ངོ་བཞིའི་བར་དུ། སངས་རྒྱས་ཀུན་དངོས་རྗེ་བླ་མ་
ངག་དབང་ཚོགས་གཉིས་རྒྱ་མཚོ་དེ་ཉིད་གུས་པ་ཆེན་པོས་བསྟེན་ཏེ། བརྩོན་པ་དྲག་པོས་
མདོ་སྔགས་རིག་གནས་དང་བཅས་པ་ལ་གསན་བསམ་མཐར་ཕྱིན་པར་བྱས་ནས་མཁས་
85



ཇོ་ནང་དཔེ་ཚོགས།
སྤྱིའི་དེབ་དགུ་བཅུ་པ།
པའི་དབང་བོ་སྨྲ་བའི་ཁྱུ་མཆོག་ཆེན་པོར་གྱུར་ཏོ། །
དེ་ནས་རྗེ་དམ་པ་འདི་ཉིད་དགུང་གྲངས་ཉེར་གཅིག་གི་དུས་སུ་རྗེ་བླ་མ་ངག་དབང་
ཚོགས་གཉིས་རྒྱ་མཚོ་དགུང་གྲངས་དྲུག་ཅུ་རེ་གཅིག་བཞེས་པ་རབ་བྱུང་བཅུ་དྲུག་པའི་ནང་
ཚན་དཔའ་བོ་ལྕགས་འབྲུག་གི་༼༡༩༤༠༽ལོའི་ཟླ་བ་གཉིས་གསུམ་ཙམ་ནས་རྗེ་བླ་མ་ཉིད་
ཀྱི་ཞབས་རྐང་ཅུང་ཙམ་བསྙུང་ཚུལ་བསྟན་པ་ན་དམ་པ་འདི་སོགས་ཐུགས་སློབ་རྣམས་
ཀྱིས་ཞབས་བརྟན་དང་སྨན་རིམ་གྲོ་སོགས་སྒོ་ཀུན་ནས་ཆེར་རྒྱས་དགོས་ཚུལ་ནན་ཞུ་ཕུལ་
ཀྱང་ཁོང་གིས་དེ་ལུགས་ཀྱི་རྒྱ་བསྐྱེད་པ་མ་གནང་ཞིང་། རི་ཁྲོད་དུ་བཞུགས་པའི་སློབ་
ཚོགས་ཐམས་ཅད་ལ་བླ་མ་རིན་པོ་ཆེ་ཁོང་གིས་དངོས་རྫས་གང་ཡོད་ཀྱིས་ཀུན་རིག་དང་
མི་འཁྲུགས་པའི་ཆོ་ག་འདོན་པའི་ཡོན་བཅོས་ཀྱིས་རྒྱུ་རྫས་ཉུང་ཙམ་ཡོད་པ་ཚང་མ་གཙང་
དག་མཛད་ལ། དེ་ནས་བླ་མ་དམ་པ་གང་ཉིད་གཟིམས་མལ་དུ་མཉམ་བཞག་ཡང་དག་
འཇོག་གི་བཞུགས་ཚུལ་གྱིས་ཞག་འགར་སོང་བ་ན། ཁོང་གི་བཀའ་ལས་དགའ་ལྡན་གྱི་ཕོ་
བྲང་ཡིད་དགའ་ཆོས་འཛིན་འདི་ཡ་མཚན་ཆེ་མོད་འོན་ཀྱང་འདི་ལས་ཡ་མཚན་ཆེ་བ་ནི་ནུབ་
ཕྱོགས་བདེ་ཆེན་ཞིང་གི་བཀོད་པ་ཕོ་བྲང་སོགས་དེ་ཡིན་ནོ། །ཞེས་གསུངས་ནས་སྐུ་དྲང་
བོར་བསྲང་བཞིན་སྤྱན་ཟུམ་མེ་བའི་ངང་ནས་དར་ཅིག་ལ་གཡོ་མེད་དུ་བཞུགས་པ་དང་།
ཡང་བར་བར་གཞོན་ནུ་དམ་པ་བདག་ཉིད་ཆེན་པོ་འདི་ཉིད་སོགས་སློབ་ཚོགས་ལ་
གཉིས་ཀྱི་འགྲོ་ཚུལ་གང་ཐད་ནས་འདི་འདྲ་དགོས་ལུགས་ཀྱི་གསུང་ཟུར་ཞལ་ཏའི་རྣམ་པ་
འགའ་རེ་གནང་བ་སོགས་ཉིད་ཀྱི་གཟུགས་སྐུ་ཡུན་རིང་མི་བཞུགས་པའི་གསུང་ཟུར་ཀྱང་
ཡང་ཡང་བྱུང༌། དེ་ནས་ལོ་དེ་ཉིད་ཀྱི་ཧོར་ཟླ་དྲུག་པའི་ཚེས་བཅུ་བདུན་ཉིན་ནང་སྔ་མོར་
དམ་པ་འདི་ཉིད་དང་མདོས་དབོན་པོ་སངས་རྡོར་སོགས་ཐུགས་སློབ་རྣམས་བླ་མ་རིན་པོ་
ཆེ་ཁོང་གི་སྐུ་མདུན་དུ་སོང་བ་ལ། ཉིད་ཀྱི་ཞལ་ནས་། དེ་རིང་ནི་ཁོ་བོའི་བློ་གྲོས་ཤིན་ཏུ་
36



མཁོན་ཀུན་དགའ་ཤེས་རབ་གསལ་བྱེད། ཤར་འཛམ་ཐང་པ་ངག་དབང་བློ་གྲོས་གྲགས་པའི་རྣམ་ཐར། པོད་དང་པོ།
གསལ་ཞིང་གཞུང་ལུགས་སྤྱི་དང་ཁྱད་པར་ཚད་མ་རྣམ་འགྲེལ་སྐབས་ཁྱད་པར་གཞན་སྤོང་
མི་སྤོང་གི་སྒྲའི་ཐད་ལ་རྗེ་ཡབ་སྲས། ཡིག་ཆ་བ་བཞི་སོགས་མཁས་པ་སྔ་ཕྱིས་འཆད་ཚུལ་
འདྲ་མིན་ཅི་རིགས་བྱུང་བ་ཡང་དོན་ལ་སློབ་དཔོན་ཆོས་ཀྱི་གྲགས་པའི་དགོངས་པ་གཅིག་
ཉིད་དུ་ངེས་ཚུལ་ལ་ཞིབ་བཤད་ཅིག་ད་ལན་བྱེད་འདོད་ཆེ་ཞིང༌། ཁྱེད་ཅག་གིས་ཀྱང་སེམས་
ལ་དོགས་པ་ཡོད་ཚད་ལེགས་པར་དྲིས་ཤིག་དང་རང་ལ་དཀའ་ངལ་ཅི་ཡང་མེད་དོ། །ཞེས་
སོགས་ཐུགས་དགྱེས་པའི་བཀའ་ཕེབས་ཆེས་མང་ཞིག་ཀྱང་ལེགས་སྩལ་མཛད་ལ། དེའི་
ཕྱི་ཉིན་ཚེས་བཅོ་བརྒྱད་ཀྱི་ཉི་མའི་ཕྱེད་ཡོལ་ཙམ་ན་དམ་པ་འདི་ཉིད་དང་རྡོ་ར་བླ་མ་བློ་
ཆོས་སོགས་སངས་རྒྱས་ཀུན་དངོས་བཀའ་དྲིན་མཚུངས་མེད་རྗེ་བླ་མ་རིན་པོ་ཆེའི་
མདུན་
དུ་བཅར་ཏེ། ཁམས་འདྲི་ཞུ་བ་དང་ན་བཟའ་ཕུལ་བ་སོགས་ལུས་ངག་གིས་ཞབས་ཕྱི་
ལེགས་པར་ཞུས་པའི་ཚེ། རྗེ་བླ་མ་མཆོག་གི་ཞལ་ནས། གཞོན་ནུ་དམ་པ་འདི་ལ་འོ་ཡ་བློ་
གྲོས་གྲགས་པ་ཁྱོད་ཀྱི་ཁ་དྲོ་བཀྲ་ཤིས། ཁྱེད་ཀྱི་བསམ་དོན་ཐམས་ཅད་ཆོས་བཞིན་གེགས་
མེད་ཡིད་བཞིན་དུ་འགྲུབ་པར་གྱུར་ཅིག ཅེས་གསུང་གི་ཐ་མ་བཀྲ་ཤིས་དང་ཐུགས་སྨོན་
རྣམ་པར་དག་པ་གནང་སྟེ་དེ་མ་ཐག་ཉིད་སྐུ་སེང་གེའི་ཉལ་སྟབས་ཀྱི་ངང་ནས་སྤྱན་གཉིས་
ཐད་ཀར་གཟིགས་བཞིན་ཧིག་སྒྲ་དང་ངོ་མཚར་བའི་ལྟས་སྣ་ཚོགས་དང་བཅས་དགོངས་པ་
ཆོས་དབྱིངས་སུ་ལེགས་བསྡུ་མཛད་དོ། །དེ་ནས་དམ་པ་འདི་ཉིད་སོགས་ཐུགས་སྲས་སློབ་
ཚོགས་མྱ་ངན་དང་སྐྱོ་གདུང་དྲག་པོས་ནོན་བཞིན་རྗེ་བླ་མ་གང་ཉིད་ཐུགས་དམ་ལ་ལེགས་
པར་བཞུགས་པའི་སྐབས་སུ། གདུང་མདུན་ནས་ཐུགས་ཡིད་དབྱེར་མེད་ངང་གནས་ལུགས་
ལ་མཉམ་པར་བཞག་པ་དང༌། སྨོན་ལམ་རྒྱ་ཆེར་གདབ་པ་སོགས་མཛད། དེ་ནས་ཐུགས་
དམ་བཀྲོལ་བ་དང་། གཞན་ཡང་ཕྱོགས་སོ་སོར་བཞུགས་པའི་ཐུགས་ཀྱི་སློབ་ཆེན་རྣམས་
དང༌། འཛམ་ཐང་སོགས་འཛི་སྟོད་སྨད་ཀྱི་དགོན་སྡེ་སོ་སོ་ནས་འདུས་སྡེ་ཆེས་མང་ཀུན་ནས་
37



ཇོ་ནང་དཔེ་ཚོགས།
སྤྱིའི་དེབ་དགུ་བཅུ་པ།
འདུས་ཏེ་དགོངས་མཆོད་རྒྱ་ཆེ་བས་བསོད་ནམས་བསགས་སྒོ་མི་དམན་པ་ལེགས་པར་བགྱིས་
ཏེ་སྐུ་གདུང་རིན་པོ་ཆེའི་ཕུང་པོ་དེ་ཉིད་ཞུགས་མཆོད་ལེགས་འབུལ་གདུང་ཁང་དམ་རྒྱ་
གདུང་རུས་བསྡུ་བ་སོགས་ལེགས་པར་བྱས་ཤིང༌། དགོངས་མཆོད་ཀྱང་ཞག་ཞེ་དགུའི་བར་
རྒྱུན་མི་ཆད་པར་བྱས། འདི་དུས་སུ་རྗེ་དམ་པ་འདི་ཉིད་ཀྱིས་ཉིན་མའི་བསྟན་རྒྱམ་གྱིས་
ཞུས་ངོར་བཀའ་དྲིན་མཚུངས་མེད་བླ་མ་རིན་པོ་ཆེ་ཚོགས་གཉིས་རྒྱ་མཚོའི་གསོལ་འདེབས།
དཔལ་ལྡན་བླ་མ་དམ་པ་ཉིད་ཀྱི་གསོལ་འདེབས་བྱང་ཆུབ་ལམ་བཟང་སྩོལ་བའི་བུམ་བཟང་
ཞེས་བྱ་བ་ལྗགས་རྩོམ་མཛད། དེ་ནས་རྗེས་སུ་འཛམ་ཐང་གཙང་བའི་ཕོ་བྲང་གི་གསེར་
ཁང་དུ་སྐུ་གདུང་མཆོད་རྟེན་ཆ་བརྒྱད་སྤུས་ལེགས་ཤིན་ཏུ་མཛེས་ཤིང་ཁྱད་དུ་འཕགས་པ་
བཞེངས་ནས་ཟུང་གཞུག་ཏུ་གདུང་ཚྭ་སྐུ་བརྙན་སོགས་ཀྱིས་ཕྱུར་བུར་བཀང་སྟེ་རབ་གནས་
དགའ་སྟོན་སོགས་མཐའ་རྒྱས་མཛད་དོ། །དེ་སྐབས་སུ་དམ་པ་འདི་ཉིད་ཀྱི་ཡབ་ཚེ་དཔལ་
གྱིས་ཁོའི་མེ་མདའ་སྐུ་གདུང་མཆོད་རྟེན་རྣམས་ཀྱི་མེ་ཏོག་འཕྲེང་བའི་གདན་གྱི་ཆ་རྐྱེན་དུ་ཕུལ།
དགུང་གྲངས་ཉེར་གཉིས་པ་ཁྱུ་མཆོག་ཅེས་པ་ལྕགས་སྦྲུལ་༼༡༩༤༡༽ལོར་རྗེ་དམ་པ་
བདག་ཉིད་ཆེན་པོ་འདི་ཉིད་ཀྱིས་རང་ཡུལ་དང་འཛམ་ཐང་སོགས་ནས་ལེ་ལོ་དང་རྣམ་
གཡེང་སོས་དལ་སོགས་ཀྱི་དབང་དུ་སྐད་ཅིག་ཙམ་ཡང་མ་བཏང་བར་སྔར་བསླབ་སྦྱང་བྱས་
པའི་མདོ་སྔགས་ཀྱི་གཞུང་ལུགས་རྣམས་ལ་སྐྱར་སྦྱོང་དང་། ཕྱག་ཏུ་དཔེ་ཆ་གསར་བ་ཅི་
འབྱོར་ལ་དཔེ་གཟིགས་དང་རྟོག་དཔྱོད་ཞིབ་ཏུ་མཛད་ཅིང་ཁྱད་པར་སྒྲུབ་པ་ཉམས་ལེན་
ལ་རྟག་ཏུ་བརྩོན་པ་ཆེན་པོས་ཐུགས་གཞོལ་བར་མཛད་ཅིང་། ལོ་དེར་དཔལ་འཛམ་ཐང་
བསམ་འགྲུབ་ནོར་བུའི་གླིང་གི་གཙང་བ་གྲྭ་མང་གི་འདུ་ཁང་ཆེན་མོའི་ནང་དུ། གཙང་ཆེན་
ཕོ་བྲང་གི་སྒྲུབ་བརྒྱུད་འཛིན་པའི་རྡོ་རྗེ་སློབ་དཔོན་རྟོགས་པའི་དབང་ཕྱུག་ངག་དབང་རྡོ་རྗེ་
བཟང་པོའི་མདུན་ནས་འཛི་སྲིབ་དགོན་གྱི་རྡོ་རྗེ་སློབ་དཔོན་བླ་མ་རིན་ཆེན་བཟང་པོ་སོགས་
J8



ཤར་འཛམ་ཐང་པ་ངག་དབང་བློ་གྲོས་གྲགས་པའི་རྣམ་ཐར།
པོད་དང་པོ།
མཁན་ཀུན་དགའ་ཤེས་རབ་གསལ་བྱེད།
བླ་ཆེན་མང་པོས་གཙོས་འདུས་པ་མང་པོ་དང་མཉམ་དུ་དམ་པ་འདི་ཉིད་ཀྱིས་རྗེ་བཙུན་ཐམས་
ཅད་མཁྱེན་པ་ཏཱ་ར་ནཱ་ཐས་མཛད་པའི་སྒྲུབ་ཐབས་རིན་ཆེན་འབྱུང་གནས་ལས་སྒྲོལ་དཀར་
ཡིད་བཞིན་འཁོར་ལོ་ནས་སྨན་བཙུན་ཚེ་རིང་མཆེད་ལྔའི་བར་གྱི་དབང་དང་རྗེས་གནང་བཟླས་
ལུང་སོགས་སུམ་བརྒྱ་ལྷག་དེ་ཡོངས་སུ་རྫོགས་པར་གསན། དེ་དང་ཆབས་ཅིག་རྒྱལ་སྲས་ཞི་
བ་ལྷའི་རྣམ་རོལ་ཏུ་གྲགས་པ་འཛི་སྲིབ་དགོན་གྱི་རྡོ་རྗེ་སློབ་དཔོན་བླ་མ་རིན་ཆེན་བཟང་པོའི་
མདུན་ནས་ཡི་དམ་རྒྱ་མཚོའི་སྒྲུབ་ཐབས་རིན་ཆེན་འབྱུང་གནས་རྩ་བའི་བཀླག་ལུང་ཡང་
གསན་པར་སྙམ།
རྗེ་དམ་པ་འདི་ཉིད་དགུང་གྲངས་ཉེར་གསུམ་པ་སྣ་ཚོགས་ཞེས་པ་ཆུ་རྟ་༼༡༩༤༢༽
ལོ་དང་དགུང་གྲངས་ཉེར་བཞི་པ་ཉི་མ་ཞེས་པ་ཆུ་ལུག་༼༡༩༤༣༽ལོ་དང་ལོ་གཉིས་ཀྱི་
རིང་ལ་ཕལ་ཆེར་འཛི་སྟོད་དགོན་ལེབ་ཅེས་དགོན་པ་ལ་ཁ་ཐུབ་བསྟན་བཤད་སྒྲུབ་གླིང་
ནས་རྒྱལ་བའི་བཀའ་བོད་དུ་འགྱུར་རོ་ཅོག་ལན་གྲངས་གཉིས་ཞལ་འདོན་དང་དཔེ་གཟིགས་
ལེགས་པར་བྱས་ཏེ་ཚིག་དང་དོན་ལ་ཞིབ་དཔྱོད་ནན་ཏན་མཛད། དེ་མཚུངས་སུ་འདི་སྐོར་
གོང་འོག་ཅི་ རིགས་པར། བསྟན་འགྱུར་ལས། བྱམས་པའི་ཆོས་ལྔ་དང༌། རིགས་ཚོགས།
བསྟོད་ཚོགས། ས་སྡེ་ལྔ། མངོན་པ་ཀུན་བཏུས། འདུལ་བ་མདོ་རྩ། ཚད་མ་ཀུན་བཏུས། ཚད་
མ་སྡེ་བདུན། ཡུམ་གསུམ་གནོད་འཇོམས། མཛོད་རྩ་འགྲེལ། དབུ་མ་བཞི་བརྒྱ་པ། དབུ་
མ་འཇུག་པ་རྩ་འགྲེལ། དབུ་མ་རྒྱན། སྤྱོད་འཇུག་སོགས་དང། གཞན་ཡང་སེམས་འགྲེལ་
སྐོར་གསུམ། གསང་འདུས་རིམ་ལྔ་སོགས་མདོ་སྔགས་ཀྱི་རྒྱ་གཞུང་མང་པོ་ལ་ཡང་དཔེ་
གཟིགས་དང་རྟོག་དཔྱོད་ཞིབ་འཇུག་མཐའ་ཆོད་པར་བྱས། འདི་སྐོར་གོང་འོག་ཅི་རིགས་
སུ་བདག་ཉིད་ཆེན་པོ་དམ་པ་འདི་ཉིད་ཀྱི་ཡབ་ཚེ་རིང་དཔལ་ལྡན་ཚེའི་དུས་བྱས་ཏེ་དེའི་
དགོངས་རྫོགས་སུ་དགེ་འདུན་པ་མང་པོ་གདན་དྲངས་ནས་ཞག་བཞི་བཅུ་ཞེ་དགུའི་རིང་
i



ཇོ་ནང་དཔེ་ཚོགས།
སྤྱིའི་དེབ་དགུ་བཅུ་པ།
མི་འཁྲུགས་པ་སོགས་རྒྱུད་སྡེ་དུ་མའི་ཆོ་གའི་སྒོ་ནས་ཁྲུས་ཆོག་དང་དབང་བསྐུར། བཀའ་
འགྱུར་སོགས་གསུང་རབ་མང་པོ་ཀློག་འདོན་སོགས་དགེ་སྒྲུབ་རྒྱ་ཆེར་མཛད་དོ། །
དགུང་གྲངས་ཉེར་ལྔ་བཞེས་པ་ཉི་སྒྲོལ་བྱེད་ཅེས་ཤིང་སྤྲེལ་༼༡༩༤༤༽ལོར་བདག་
ཉིད་ཆེན་པོ་འདི་ཉིད་ཀྱིས་མཁས་གྲུབ་བྱེ་བའི་འབྱུང་གནས་ཆོས་སྡེ་ཆེན་པོ་དཔལ་འཛམ་
ཐང་བསམ་འགྲུབ་ནོར་བུའི་གླིང་གི་གཙང་ཆེན་གཟིམས་ཁང་ཆོས་ཀྱི་ཕོ་བྲང་དུ། མ་ཧཱ་པཎྜི་
ཏ་རྗེ་ངག་དབང་ཚོགས་གཉིས་རྒྱ་མཚོའི་དངོས་སློབ་དགེ་བའི་བཤེས་གཉེན་ཆེན་པོ་མཁས་
པའི་ད
རྡོ་དབང་ཕྱུག་བླ་མ་བློ་བཟང་ཚུལ་ཁྲིམས་ཀྱི་དྲུང་ནས་མཁས་པའི་དབང་པོ་བློ་བཟང་
འཕྲིན་ལས་སོགས་ཆོས་མཆེད་དམ་པ་དུ་མ་དང་མཉམ་དུ་སླར་ཡང་འཇམ་པའི་དབྱངས་
དངོས་འབའ་མདའ་བ་ཐུབ་བསྟན་དགེ་ལེགས་རྒྱ་མཚོས་མཛད་པའི་བསྡུས་གྲྭ་སྤྱི་ཟུར་རྩ་
བར་བཟུང་སྟེ་གཞུང་ལུགས་མང་པོ་གསན་སྦྱང་མཐའ་ཆོད་པར་བྱས།
དགུང་གྲངས་ཉེར་དྲུག་པ་ས་སྐྱོང་ཞེས་པ་ཤིང་བྱ་༼༡༩༤༥༽ལོར་ཡང་གནས་དེ་ཉིད་
དུ་བླ་མ་དེ་ཉིད་ཀྱི་མདུན་ནས། ཆོས་མཆེད་དམ་པ་མཁས་བཙུན་བཟང་པོའི་ཡོན་ཏན་དང་
ལྡན་པ་ཀུན་སྤངས་པ་ཆེན་པོ་ཀ་ཐོག་བླ་མ་ཐེག་མཆོག་དང༌། བསླབ་གསུམ་རྒྱན་གྱིས་
མཛེས་པའི་འདུལ་བ་འཛིན་པ་ཆེན་པོ་དགེ་སློང་བླ་མ་བློ་གྲོས་རྒྱ་མཚོ་སོགས་དང་མཉམ་
དུ་འཇམ་པའི་དབྱངས་ཐུབ་བསྟན་དགེ་ལེགས་རྒྱ་མཚོས་མཛད་པའི་ཕར་ཕྱིན་མངོན་རྟོགས་
རྒྱན་གྱི་འགྲེལ་བ་ཡུམ་དོན་གསལ་བའི་མེ་ལོང་གཞིར་བཟུང་། རྒྱ་བོད་མཁས་པས་མཛད་
པའི་ཤེར་འགྲེལ་མང་པོས་ཟུར་བརྒྱན་ཏེ། གཞན་ཡང་། མདོ་སྔགས་ཀྱི་གཞུང་ལུགས་རབ་
འབྱམས་ལ་བརྩོན་པ་དྲག་པོས་གསན་བསམ་སྦྱང་པ་མཐར་ཕྱིན་པར་མཛད་དེ་གསུང་
རབ་ཀྱི་ཚིག་དོན་ལ་སྒྲོ་འདོགས་མ་ལུས་པ་ཆོད་པར་གྱུར་ཏེ། ཡོངས་འཛིན་སློབ་དཔོན་
རིན་པོ་ཆེས་ཀྱང་ཐུགས་ཤིན་ཏུ་དགྱེས་ཏེ་བདག་ཉིད་ཆེན་པོ་འདིའི་ཡོན་ཏན་ལ་གཟེངས་
90



པོད་དང་པོ།
མཁན་ཀུན་དགའ་ཤེས་རབ་གསལ་བྱེད། ཤར་འཛམ་ཐང་པ་ངག་དབང་བློ་གྲོས་གྲོགས་པའི་རྣམ་ཐར།
བསྟོད་ཀྱི་མེ་ཏོག་རྒྱ་ཆེར་ཐོར། དེ་སྐབས་ཉིན་རེར་བཞིན་ཐོ་རེངས་ཐུན་རྔ་རྡུང་དུས་སུ་
གཟིམས་ཁང་ཕོ་བྲང་ཡང་ཐོག་ཏུ་གསུང་སྐད་གསང་མཐོན་པོས་བློ་འཛིན་དང་སྐྱོར་སྦྱོང་
གནང་བས་འཛམ་ཐང་གླིང་སྟོད་ནས་ཆོས་རྗེ་ས་ཕྱོགས་ཀྱིས་ད་ལོ་གཙང་བའི་གཟིམས་
ཁང་དུ་སློབ་སྦྱང་ཤིན་ཏུ་བཟང་པོ་འདུག་ཅེས་བསྟོད་བསྔགས་མཛད། ཕར་ཊིཀ་ཡུམ་དོན་
གསལ་བའི་མེ་ལོང་པོ་ཏི་ཡོངས་རྫོགས་ཀྱི་ཚིག་དང་དོན་ཐམས་ཅད་ཆེད་དུ་བློར་བཟུང་བ་
མ་ཡིན་ཀྱང་རང་ཤུགས་ཀྱིས་བློར་ཟིན། དེ་དག་གི་སྐབས་སུ་དམ་པ་འདི་ཉིད་ཤེས་རབ་རྣོ་
བ། བློ་གསལ་བ། རིག་པ་དྭངས་པ། སྨྲ་བདེ་བ། རྩོལ་བ་ཆེ་བ་སོགས་གང་ཐད་ནས་བླ་
མ་དང་མཆེད་གྲོགས་ཡུལ་མི་ཀུན་ངོ་མཚར་ཞིང་བསྟོད་བསྔགས་རྒྱ་ཆེར་བྱས། ༼ཕར་ཕྱིན་
སྨད་ཙམ་ནས་དམ་པ་ཁོང་གི་ཨ་ཕྱི་རྒན་མོ་རྒྱ་རྒན་མ་ལ་ནད་ཀྱིས་ཐེབས་པ་ལ་ནད་གཡོག་
བྱེད་ཞོར་དུ་དེའི་རྣ་ལམ་དུ་ཕར་ཕྱིན་བློར་གསུངས་པར་མཛད།༽ ཡང་ལོ་དེར་གཙང་ཆེན་
གཟིམས་ཁང་ཕོ་བྲང་དུ་འཛམ་ཐང་གཙང་ཆེན་དགོན་གྱི་རྡོ་རྗེ་སློབ་དཔོན་རྟོགས་པའི་དབང་
ཕྱུག་ཆེན་པོ་བླ་མ་ངག་དབང་རྡོ་རྗེ་བཟང་པོའི་མདུན་ནས། བླ་མ་དབང་ཕྱུག་རྡོ་རྗེ་དང་།
ངག་དབང་ཡོན་ཏན་བཟང་པོ་སོགས་འདུས་པ་མང་པོ་དང་མཉམ་དུ་དཔལ་མཆོག་དུས་ཀྱི་
འཁོར་ལོའི་སྨིན་བྱེད་དབང་མོ་ཆེ་ཞེས། སློབ་མ་རྗེས་འཛིན། དབང་གི་སྟ་གོན། བྱིས་པ་
འཇུག་པའི་དབང་བདུན། མཆོག་དབང་གོང་མ། མཆོག་དབང་ཁྱད་པར་ཅན། རྡོ་རྗེ་སློབ་
དཔོན་བདག་པོའི་དབང་། བདག་པོ་ཆེན་པོའི་དབང་བཅས་ཉིན་བདུན་གྱི་ས་བཅད་ལྟར་
ཡོངས་སུ་རྫོགས་པ་དང་། གཞན་ཡང་རྒྱུན་ཆོས་ཉེ་བར་མཁོ་བ་དུ་མའི་བཀླག་ལུང་སོགས་
ཆོས་བཀའ་དུ་མ་ཞིག་ལེགས་པར་གསན་ཏོ། །དེ་ལྟར་རྗེ་དམ་པ་བདག་ཉིད་ཆེན་པོ་འདི་ཉིད་
སྔོན་སྦྱང་བག་ཆགས་ཟབ་མོ་སད་པའི་སྐྱེས་ཐོབ་ཀྱི་རྣོ་གསལ་ཟབ་རྒྱས་ཀྱི་ཤེས་རབ་ཕུན་
སུམ་ཚོགས་པ་རང་ཆས་སུ་མངའ་བས། ཆོས་ཀུན་མཁྱེན་ཆེན་པོའི་ཞལ་ནས། སྡེ་སྣོད་རྒྱ་
བl



ཇོ་ནང་དཔེ་ཚོགས།
སྤྱིའི་དེབ་དགུ་བཅུ་པ།
མཚོ་ཆེན་པོའི་གཞུང་ལུགས་རྣམས། །སྔོན་དུ་ལེགས་པར་ཐུགས་སུ་ཆུད་པའི་མཐུས། །སྐུ་
ཚེ་འདིར་ནི་ལན་རེ་གསན་ཙམ་གྱིས། །མཁས་པའི་མཁས་པ་ཕུལ་དུ་ཕྱིར་པར་གྱུར། །ཞེས་
གསུངས་པ་ལྟར། གཞུང་ལུགས་རིག་གནས་དང་བཅས་པ་གང་ཡིན་ལན་རེར་གསན་པ་ཙམ་
གྱིས་ཐུགས་སུ་ཆུད་ཅིང་། བྱམས་པའི་ཆོས་ལྔ། དབུ་མ་རྩ་འཇུག་བཞི་གསུམ། སྤྱོད་འཇུག་
སོགས་གཞུང་ཆེན་རྣམས་ཀྱང་ལན་འགའ་རེ་བཀླགས་པས་བློར་ཟིན་ཅིང་ནམ་ཡང་མི་བརྗེད་
པའི་གཟུངས་དང་སྤོབས་པ་མཆོག་དང་ལྡན་པ་སོགས་མཁྱེན་རབ་དང་རྣམ་དཔྱོད་ཀྱི་རྩལ་
འགྲན་ཟླ་དང་བྲལ་བ་ཡིན་པས་ཐོས་བསམ་སློབ་སྦྱོང་གི་ཕྱོགས་ལ་དཀའ་ངལ་གྱིས་བརྩོན་པ་
མང་པོ་བྱེད་མི་དགོས་ན་ཡང༌། ཆོས་ལ་གལ་ཆུང་མི་མཛད་པའི་རྣམ་ཐར་བསྐྱངས་ཏེ་དགུང་
གྲངས་ཉེར་དྲུག་གི་བར་དུ། ལུང་རྟོགས་བསྟན་པའི་གདུགས་འདེགས་འཛམ་ངོས་རྡོ་རྗེ་འཆང་
རྗེ་ཀུན་དགའ་ངག་གི་དབང་པོ་དང་། ལུང་རིགས་སྨྲ་བའི་ཁྱུ་མཆོག་སངས་རྒྱས་ཀུན་དངོས་རྗེ་
ངག་དབང་ཚོགས་གཉིས་རྒྱ་མཚོ་སྟེ། ཉི་ཟླ་ལྟ་བུའི་བླ་མ་དམ་པ་དེ་གཉིས་ཀྱི་གཙོས་མཁས་
ཤིང་གྲུབ་པའི་སྐྱེས་བུ་དམ་པ་དུ་མའི་ཞབས་པད་གུས་པ་ཆེན་པོས་བསྟེན་ཏེ། མདོ་སྔགས་
རིག་གནས་དང་བཅས་པའི་གཞུང་ལུགས་རབ་འབྱམས་ལ་ཐོས་བསམ་དང༌། ཐོས་དོན་
རྒྱུད་ལ་སྦྱོར་བའི་ཉམས་ལེན་གཙོ་བོར་བྱས་ཐོས་བསམ་སྒོམ་གསུམ་གུས་རྟག་སྦྱོར་བའི་
བརྩོན་པ་དྲག་པོས་མཐར་ཕྱིན་པར་མཛད་ཅིང་། ཞོར་དུ་སངས་རྒྱས་ཀྱི་བཀའ་བོད་དུ་འགྱུར་
རོ་ཅོག་སྔ་ཕྱི་ལན་གྲངས་གསུམ་དུ་ཞལ་འདོན་དང་དཔེ་གཟིགས་རྟོགས་དཔྱོད་ནན་ཏན་བཅས་
དང་། བསྟན་འགྱུར་ལས། བྱམས་པ། འཇམ་དབྱངས། ཀླུ་སྒྲུབ་ཡབ་སྲས། ཐོགས་མེད།
དབྱིག་གཉེན། ཕྱོགས་ཀྱི་གླང་པོ། ཆོས་ཀྱི་གྲགས་པ་སོགས་འཕགས་ཡུལ་ཤིང་རྟ་ཆེན་པོ་
རྣམས་ཀྱི་གསུང་རབ་དགོངས་འགྲེལ་གྱི་བསྟན་བཅོས་བོད་དུ་འགྱུར་རོ་ཅོག་ཕལ་ཆེ་བ་ལ་
གཟིགས་རྟོག་ཞིབ་མོར་མཛད་དེ། མདོ་སྔགས་གཉིས་ཀྱི་དགོངས་པ་མཐའ་དག་མ་འདྲེས་
J1



མཁན་ཀུན་དགའ་ཤེས་རབ་གསལ་བྱེད།
ཤར་འཛམ་ཐང་པ་ངག་དབང་བློ་གྲོས་གྲགས་པའི་རྣམ་ཐར།
པོད་དང་པོ།
པར་ཚུལ་བཞིན་དུ་མཁྱེན་ཅིང་ཐུགས་སུ་ཆུད། ཁྱད་པར་འཁོར་ལོ་གསུམ་གྱི་དགོངས་པ་
མཐར་ཐུག་འཁོར་ལོ་ཕྱི་མ་སྔགས་དང་བཅས་པའི་དངོས་བསྟན་ངེས་དོན་དབུ་མ་གཞན་
སྟོང་གི་ལྟ་བ་ལ་ངེས་པ་ཟབ་མོ་ཐུགས་ལ་གཏིང་ནས་འཁྲུངས་ཤིང༌། བདེ་བར་གཤེགས་
པའི་གསུང་རབ་ཀྱི་གནས་ཟབ་པ་དང་རྒྱ་ཆེ་བའི་ཚུལ་མཐའ་དག་རྟོན་པ་བཞི་དང་མི་འགལ་
བར་སོ་སོ་ཡང་དག་པར་རིག་པ་བཞིའི་ཚུལ་གྱིས་ཐུགས་སུ་ཆུད་ཅིང་རྗེ་བཙུན་ཏཱ་ར་ནཱ་ཐའི་
སྔོན་གྱི་སྐྱེ་ཕྲེང་སྔ་འགྱུར་རྙིང་མའི་བསྟན་པའི་མངའ་བདག་རོང་ཟོམ་ལོ་ཙཱའི་ཞལ་ནས།
བདག་ཐོས་པ་ཆུང་བ་ཡང་མ་ཡིན་ཏེ། བོད་དུ་འགྱུར་བའི་ཆོས་ཐམས་ཅད་མ་ཐོས་པ་མེད་
དོ། །ཐོས་པ་ཆེ་བ་ཡང་མ་ཡིན་ཏེ། ཆོས་ཐོས་པ་ཐམས་ཅད་ཚར་རེ་ལས་མ་དགོས་སོ། །
ཞེས་གསུངས་པའི་བསམ་གྱིས་མི་ཁྱབ་ཅིང་ངོ་མཚར་བའི་རྣམ་པར་ཐར་པ་དང་མཚུངས་
པར་གྱུར་ཏེ། དེ་ཕྱིན་ཆད་གཞུང་ལུགས་རིག་གནས་སོགས་གང་ལ་ཡང་བཤད་པའི་རྒྱུན་
དང་ལུང་རྒྱུན་སོགས་གསན་པ་ཙམ་དང་དཔེ་གཟིགས་ཙམ་ལས་ཆེད་དུ་གཞན་ལ་བརྟེན་
ནས་སློབ་གཉེར་མང་པོ་བྱེད་མ་དགོས་པར་
ར་སྒོམ་བྱུང་གི་མཁྱེན་རབ་ཀློང་ནས་རྡོལ་བའོ། །
ཞེས་སྙིགས་དུས་ཀྱི་ཐམས་ཅད་མཁྱེན་པ་ཆེན་པོ་ཤར་འཛམ་ཐང་པ་ངག་དབང་བློ་གྲོས་
གྲགས་པའི་རྣམ་པར་ཐར་པ་དད་པའི་པདྨོ་བཞད་པའི་ལེགས་བཤད་ཉི་མའི་འོད་ཟེར་ཞེས་
བྱ་བ་ལས་སླར་ཡང་གཞུང་ལུགས་རབ་འབྱམས་ལ་གསན་སྦྱང་མཐར་ཕྱིན་པར་མཛད་དེ་
མཁས་པའི་དབང་པོ་ལུང་རིགས་ཀྱི་གཏེར་མཛོད་སྨྲ་བའི་ཁྱུ་མཆོག་ཏུ་གྱུར་པའི་སྐབས་ཏེ་
ལྔ་པའོ།། །།
ས་བཅད་བཞི་པ་རང་དོན་མཐར་ཕྱིན་ནས་བསྟན་འགྲོའི་དོན་རྨད་དུ་བྱུང་བ་མཛད་
པའི་ཚུལ་ལ། ཨ་འཚོང་དགོན་ཏེ་ཡུལ་བའི་ཚོགས་ཁང་དུ་བཞུགས་ནས་ཐོག་མར་སྐལ་
ལྡན་གྱི་གདུལ་བྱ་རྗེས་སུ་བཟུང་བའི་ཚུལ་དང་། ཆོས་སྡེ་ཆེན་པོ་དཔལ་འཛམ་ཐང་རྨུགས་
13



ཇོ་ནང་དཔེ་ཚོགས།
སྤྱིའི་དེབ་
དགུ་བཅུ་པ།
འཛིན་ཆོས་འཁོར་གླིང་ངམ་བསམ་གྲུབ་ནོར་བུའི་གླིང་གི་གདན་ས་ཆེན་པོ་གཙང་ཆེན་གཟིམས་
ཁང་ཆོས་ཀྱི་ཕོ་བྲང་གི་ཆོས་ཁྲི་གཉིས་པར་ཞབས་ཟུང་འཁོད་དེ་ཟབ་རྒྱས་ཆོས་ཀྱི་འཁོར་
ལོ་རྒྱ་ཆེར་ལེགས་པར་བསྐོར་ཞིང་འཆད་རྩོད་རྩོམ་གསུམ་གྱིས་རྒྱལ་བསྟན་འཛིན་སྐྱོང་སྤེལ་
གསུམ་བྱས་པའི་ཚུལ་དང༌། དུས་འགྱུར་ཆེན་པོའི་སྐབས་དུས་ཀྱི་ཁྲི་མོན་དུ་བཞུགས་ནས་
ཉམ་ཐག་མགོན་མེད་ཀྱི་འགྲོ་བ་མང་པོ་རྣམ་གྲོལ་ཐར་པ་དང་ཐམས་ཅད་མཁྱེན་པའི་ལམ་
ལ་བཀོད་པའི་ཚུལ་དང་། བཙོན་གྲོལ་ཐོབ་སྟེ་སླར་ཡང་འཛམ་ཐང་ཆོས་ཀྱི་གྲོང་ཁྱེར་དུ་བཞུགས་
ནས་ཆེར་སྙིགས་བསྟན་འགྲོའི་རྒུད་པ་མཐའ་དག་རྨང་ནས་གསོས་པའི་ཚུལ་དང་། ལོ་
ཚིགས་དང་དུས་ཚོད་གོ་རིམ་སོགས་གསལ་བོར་ངེས་མི་ནུས་པའི་རྨད་དུ་བྱུང་བའི་མཛད་
པ་ཐོར་བུ་རྣམས་ཕྱོགས་གཅིག་ཏུ་བཀོད་པའི་ཚུལ་དང་། སྐུ་ཚེའི་སྨད་ཨ་མགོན་གྲོང་དུ་བཞུགས་
ཏེ་གདུལ་བྱའི་ལྷག་མ་རྣམས་བསྐྱངས་ཤིང་
ཤིང་ཐུབ་བསྟན་ཉམས་པ་སླར་གསོ་རྒྱ་ཆེར་མཛད་
པའི་ཚུལ་དང་དྲུག
དང་པོ་ནི། རྗེ་དམ་པ་འདི་ཉིད་དགུང་གྲངས་ཉེར་བདུན་བཞེས་པ་མི་ཟད་ཅེས་རབ་
རྒྱལ་མེ་ཁྱི་༼༡༩༤ ༦༽ལོར། འདི་སྐོར་ཞིག་ཏུ་རྗེ་དམ་པ་འདི་ཉིད་ཡབ་ཡུམ་གྱི་ཕ་ཡུལ་དར་
སྐུ་ཕྱོགས་ཀྱི་ཉེ་འབྲེལ་རྣམས་ཀྱིས་གདན་ཞུས་བྱས་པ་ལྟར་དེ་ཕྱོགས་སུ་ཐེངས་གཅིག་
ཕེབས་ཏེ་ཉིན་ཁ་ཤས་སུ་བཞུགས། ཁོ་ཚོའི་རེ་འདོད་ལྟར་ཁྱིམ་འགའ་རེ་ལ་སྲུང་བ་རིམ་
གྲོ་སོགས་ཀྱིས་རེ་བ་བསྐངས་བར་མཛད་དེ་སླར་རང་གནས་འཛམ་ཐང་ཕྱོགས་སུ་ཕེབས།
ལོ་འདིར་གཙང་བའི་རྡོ་རྗེ་སློབ་དཔོན་ཟུར་བ་ཨ་མགོན་བླ་མ་ངག་དབང་བསྟན་པ་གསལ་
བྱེད་མཆོག་གི་བཀས་བསྐུལ་ཏེ། རང་ཡུལ་དང་ཉེ་བའི་ཨ་འཚོང་དགོན་ནམ་ཡུལ་བའི་ ཚོགས་
ཁང་སྟེང་དུ་བཞུགས་ཤིང་སྐལ་ལྡན་གྱི་གདུལ་བྱ་རྣམས་རྗེས་སུ་བཟུང་བའི་དབུ་བརྩམས་ཏེ།
ལོ་ཁ་ཤས་ཀྱི་རིང༌། བླ་མ་ཤེས་རབ་བཟང་དང༌། ཏོ་ཙ་བླ་མ་མཁས་དཔལ། བླ་མ་དཔལ་
J4



ཤར་འཛམ་ཐང་པ་ངག་དབང་བློ་གྲོས་གྲགས་པའི་རྣམ་ཐར།
པོད་དང་པོ།
མཁན་ཀུན་དགའ་ཤེས་རབ་གསལ་བྱེད།
འཕེལ། བུད་ཁང་མདའི་བླ་མ་འཇིགས་མེད། ཙ་མདའི་བླ་མ་ཆོས་བཟང། བླ་མ་རིན་དཔལ།
རི་འཕོངས་བླ་མ་སྦྱིན་པ། ཙ་མདའི་རིན་ཆེན་ཚུལ་ཁྲིམས། ངག་རིན། ལྷ་བཙན་ཡས་ཏོ་
ཙ་བླ་མ་རིག་དབང་། ཆོས་འཛིན། ཚོགས་གཉིས་བཟང་སོགས་བླ་སྤྲུལ་མང་པོ་དང་གཞན་
ཡང་འཛི་སྟོད་སྨད་སོགས་ཕྱོགས་སོ་སོ་ནས་འདུས་པའི་སློབ་རིག་པ་བློ་གསལ་གཞོན་ནུ་
མང་པོ་ལ་བསྡུས་གྲྭ། ཕར་ཕྱིན། ལམ་རིམ། བློ་སྦྱོང་། སྤྱོད་འཇུག སྦྱོར་དྲུག་སྤྱི་དོན་སོགས་
མདོ་སྔགས་ཀྱི་གཞུང་དུ་མ་དང་། རིག་གནས་སྣ་ཚོགས་སོགས་ཆོས་བཀའ་དུ་མ་སློབ་ཁྲིད་
གནང་ངོ༌། །འདི་སྐོར་རྡོར་སློབ་ཁྲི་ཟུར་པ་ཨ་མགོན་བླ་མ་ངག་དབང་བསྟན་པ་གསལ་བྱེད་
ཀྱང་ཡུལ་བའི་ཚོགས་ཁང་དུ་ཕལ་ཆེར་རྒྱུན་བཞུགས་ལྟ་བུ་ཡིན།
དགུང་གྲངས་ཉེར་བརྒྱད་པ་ཐམས་ཅད་འདུལ་ཞེས་མེ་ཕག་༼༡༩༤༧༽ལོར་ཡང་སྔར་
མུས་བཞིན་མུ་མཐུད་དུ་ཡུལ་བའི་འདུ་ཁང་དེར་གོང་སྨོས་སོགས་ཀྱི་བུ་སློབ་རྣམས་ལ་མདོ་
སྔགས་རིག་གནས་སོགས་ཆོས་བཀའ་ཅི་རིགས་སློབ་ཁྲིད་གནང་བཞིན་བཞུགས་ལ། འདི་
སྐོར་ཞིག་ཏུ་རྗེ་བླ་མ་དམ་པ་ཁོང་གི་མ་ཡུམ་དྲིན་མོ་ཆེ་གློ་བུར་དུ་དུས་ལས་འདས་པ་ལ།
འཔོ་
འདེབས་དང་གཤིན་ཆོག་ཏུ་ཨ་མགོན་བླ་མ་ངག་དབང་བསྟན་པ་གསལ་བྱེད་ལ་ཞུས་ཏེ་སྤྱན་
དྲངས། གཞན་དགེ་འདུན་པ་མང་པོ་གདན་དྲངས་ནས་ཞབས་ཕྱི་དང་བསྙེན་བཀུར་ཕུན་
སུམ་ཚོགས་པའི་སྒོ་ནས་རྒྱུད་སྡེ་དུ་མའི་ཁྲུས་ཆོག་དང་དབང་བསྐུར། བཀའ་འགྱུར་སོགས་
གསུང་རབ་མང་པོ་སྒྲོག་འདོན་སོགས་ཞག་བཞི་བཅུ་ཞེ་དགུའི་རིང་དགོངས་རྫོགས་རྒྱ་ཆེར་
བསྒྲུབས་སོ། །འདི་སྐོར་ཞིག་ཏུ་རྗེ་བླ་མ་དམ་པ་གང་གི་ཐུགས་སྲས་ཀྱི་ཐུ་བོ་བླ་མ་ངག་དབང་
ཡོན་ཏན་བཟང་པོ་མཆོག་ཀྱང་གཙང་སྡེའི་རིན་ཆེན་དཔལ་གྱིས་མཚམས་ སྦྱར་ཏེ་ཐོག་མར་
ཡབ་སྲས་རྣམ་གཉིས་མཇལ་ཏེ། རྗེ་ཐམས་ཅད་མཁྱེན་པ་མཚུངས་བྲལ་བླ་མ་མཆོག་གིས་
ཉེ་གནས་ཐུགས་སྲས་དམ་པ་འདི་ཉིད་མ་འོངས་བར་བསྟན་འཛིན་གྱི་སྐྱེས་བུ་དམ་པ་ཞིག་



ཇོ་ནང་དཔེ་ཚོགས།
སྤྱིའི་དེབ་དགུ་བཅུ་པ།
ཏུ་འགྱུར་པར་དགོངས་ནས་ཐུགས་བརྩེ་བ་ཆེན་པོས་རྗེས་སུ་བཟུང་སྟེ། ལྡོག་ཆ་དང་། བསྡུས་
གྲྭ་སོགས་མདོ་སྔགས་རིག་གནས་དང་བཅས་པ་རིམ་གྱིས་སློབ་ཁྲིད་གནང་སྟེ་ཐུགས་ཡིད་
གཅིག་ཏུ་འདྲེས་ཤིང་རྒྱུན་དུ་ཉེ་གནས་དང་། ཞབས་ཕྱི་བ་བགྱིས་ནས་ནང་ཐུགས་ཀྱི་སྲས་
གཅིག་པུར་གྱུར། དེ་ནས་བཟུང་སྐུ་ཚེ་གང་བོར་ཕལ་ཆེར་འབྲལ་མེད་དུ་བཞུགས་ཤིང་། བར་
སྐབས་སུ། གང་གི་བློ་སེམས་ཆོས་ལ་སྐུལ་བྱེད་ཀྱི་བསླབ་བྱ་དང་ཞལ་གདམས་མ་འོངས་ལུང་
བསྟན་དུ་གྱུར་པ་འདི་ལྟར། གང་ཞིག་ལེགས་ཚོགས་ཀུན་གྱི་འབྱུང་བའི་སྒོ །ཞི་བསིལ་དགའ་
བའི་དཔལ་སྟེར་ཆོས་ཀྱི་གཏམ། །རྣ་བར་ལྷུང་ཙམ་གྱིས་ཀྱང་སྡིག་འཕྲོག་པའི། །ལེགས་གསུང་
ལུང་གི་བསྟན་པ་སྐྱེ་དགུའི་སྨན། །དེང་སྐབས་རྒ་བའི་རྒུད་པའི་མ་གཙེས་པར། །ལང་ཚོ་བློ་
སྟོབས་དར་བའི་དུས་སྐབས་སུ། །གསུང་རབ་ལུང་ལ་དགའ་བས་རབོ་ཞུགས་ཏེ། །ཐོས་བསམ་
བརྩོན་པའི་འབད་པ་མ་དམན་ན། །བླང་དོར་ཚུལ་ ལ་བློ་མིག་ ཡོངས་རྒྱས་ནས། །སྐྱོན་
བྲལ་ཁྲིམས་ཀྱི་ངང་ཚུལ་ལེགས་བཟུང་སྟེ། །ཡང་དག་ཡོན་ཏན་རབ་ཏུ་བཟང་པོས་བརྗིད། །
དད་ལྡན་སྐྱེ་དགུའི་མིག་གི་རྒྱན་དུ་འགྱུར། །བླང་དོར་གསལ་བའི་བློ་མཆོག་མངའ་བ་དེས། །
རྣམ་མང་ལུང་གི་བསྟན་ལ་ཉེར་ཞུགས་ནས། །ཐོས་བསམ་བརྩོན་པས་ལྟད་མོར་བྱས་པ་ན། །
སྔར་མ་མཐོང་བའི་དེ་ཉིད་མང་པོ་གཟིགས། །འདིས་ཀྱང་ཡིད་དགའ་འཕེལ་བའི་གཉེན་
གྱུར་ཏེ། །ཆོས་ཚུལ་ཟབ་མོའི་དོན་ལ་ངེས་པ་རྙེད། །རྒྱལ་བའི་གསུང་ལ་ཡིད་ཆེས་གསར་
བ་འཁྲུངས། །རང་ གི་ འདུན་མ་ གང་ནས་འཆུགས་མེད་སྙམ། །དབྱར་སྐྱེས་རྐང་འཐུང་ལྗོན་
པ་ཇི་བཞིན་དུ། །ཆོས་རབ་འབྱེད་པའི་བློ་གྲོས་གསར་བ་ཡང་། །ཆོས་ལུགས་སྦྱངས་པས་
རིམ་གྱིས་འཕེལ་པ་དང༌། །ཆབས་གཅིག་རྨོངས་པའང་དེ་བཞིན་འཇོམས་པར་བྱེད། །ཀུན་
རྨོངས་བློ་ཡིས་ལོ་བརྒྱར་ སྒོམ་པ་དང་། །ཐབས་ཚུལ་མཁས་པས་ཆུ་ཚོད་གཅིག་སྒོམ་གཉིས། །
ཆོས་ཀྱི་གནས་ལུགས་མཐོང་སྟོབས་ཕྱི་མས་འཕེལ། །དེ་ཕྱིར་བློ་གྲོས་བསྐྱེད་ལ་ཐབས་བརྒྱས་
6



པོད་དང་པོ།
མཁན་ཀུན་དགའ་ཤེས་རབ་གསལ་བྱེད། ཤར་འཛམ་ཐང་པ་ངག་དབང་བློ་གྲོས་གྲགས་པའི་རྣམ་ཐར།
འབོད། །དེང་སྐབས་ སྔོན་བསགས་དཀར་བའི་རྣམ་སྨིན་གྱི། །ཉིད་བློ་གཞོན་དུས་ཆོས་ལ་
ཕྱོགས་པ་འདི། །ཚེ་འདིར་བསྟན་ལ་ལག་རྗེས་འཇོག་པ་ལ། །སྒོ་གང་ཉིད་ནས་རྟེན་འབྲེལ་
མཚོན་ཙམ་ཡིན། །ད་ལན་ཆོས་ཀྱི་ཐ་ཚིག་མི་ལྷོད་པའི། །ལེགས་བཤད་འཚོལ་ལ་འབད་པ་
བཟང་རབ་འདི། །ཆོས་ཀྱི་ཚུལ་ལ་བློ་མཐུ་མི་རྨོངས་པའི། །བློ་གསལ་ཆོས་འཛིན་སྐྱེས་བུའི་སྔ་
ལྟས་ལགས། །སྣ་ཚོགས་བརྩོན་པའི་བྱ་བ་མི་མང་ཞིང་། །གསུང་མཆོག་ཆོས་ལ་བློ་རྩེ་གཅིག་
དྲིལ་འདི། །བློ་ཕུགས་བརྟན་ལ་ངང་ཚུལ་བཟང་བའི་རྟགས། །འདི་ཡང་ཆོས་མཐའ་འཁྱོལ་
བའི་གཞི་གཅིག་ཡིན། །ཞེ་སེམས་ཀུན་ནས་གཏད་སོའི་རྩ་བ་དེ། །ཡང་དག་ཆོས་ལ་རེ་བ་
ཡོངས་ བྱས་ནས། །ནམ་ཞིག་བསྟན་ལ་བག་ཆགས་འཇོག་འདོད་འདི། །བློ་སྣ་ནང་ལ་འཁོར་
བའི་རྟགས་མཚོན་ཙམ། །དེ་སླད་ཉིད་ལ་ཆོས་ཀྱི་མཐུན་རྐྱེན་ཞིག །ད་ལན་ཕྱོགས་ཙམ་ནས་
ནི་འགྲིགས་ཡོད་པས། །དུས་ཀྱི་དབང་གི་རྐྱེན་གྱིས་མ་བསྒྱུར་ན། །ནམ་ཞིག་ཆོས་བློ་ཅན་
ཞིག་ འོང་བར་ངེས། །བློ་གྲོས་རིམ་གྱིས་རྒྱ་ཆེར་འཕེལ་དགོས་ཕྱིར། །སྐད་ཅིག་ཉིད་ལ་བློ་
མཐུ་སྐྱེ་དཀའ་ཡང་། །ངང་ཐུང་ཡིད་ཀྱི་རེ་འདུན་མི་ལྷོད་པར། །ཐོག་མར་རིམ་གྱིས་ཡུན་རིང་
བསླབ་སྦྱངས་དགོས། །སྐོར་གཅིག་དཔྱད་པའི་འགྱུ་སྒོའི་ཡིན་ལུགས་ལ། །བློ་རྩལ་རྫོགས་
པའི་སྣང་བ་མེད་ནའང། །འགྱུ་སྒོ་བློ་ཡི་འགྱུར་བག་ཙམ་མ་གཏོགས། །སྦྱངས་སྟོབས་བློ་
འདིའི་དཔྱད་སྒོ་ཕུགས་མི་འདྲ། །དེས་ན་བསྟན་ལ་དང་འདོད་ཡིད་ཆེས་ཀྱིས། །སེམས་ལ་
ག་དར་བྱེད་བཞིན་སྤྲོ་བའི་ངང་། །གཟུར་གནས་བློ་ཡིས་རིག་པའི་འཁྱོག་བསྲངས་ཏེ། །
སེམས་ཁོང་ཡངས་མོས་གཞུང་ལུགས་དོན་ལ་དཔྱོད། །ཆོས་ཀྱི་ཕྱོགས་ལ་བློ་རྩེ་གཅིག་
ཕྱོགས་ཀྱང་། །རྣམ་དཀར་བསོད་མས་ཕུང་པོ་ཚད་མེད་ན། །དུས་རྒྱུན་བློ་མིག་བསྟན་ལ་
གཏོད་པ་ནི། །ལེགས་བྱས་ཡོན་ཏན་གང་གིས་འགྲན་ཟླར་འོས། །འཇིག་རྟེན་མི་ཆོས་གང་
ཡང་མ་འགྲུབ་ཀྱང་། །ཡང་དག་ལུང་ལ་བློ་མཐུ་ཅུང་རྒྱས་ནས། །རིག་པའི་གནས་ལ་གོ་
47



ཇོ་ནང་དཔེ་ཚོགས།
སྤྱིའི་དེབ་དགུ་བཅུ་པ།
བའི་ཟུར་ངོམ་ཚེ། །ལུས་རྟེན་འདི་ཀ་སྙིང་པོ་མེད་པ་མིན། །དེ་སླད་ཅི་ལ་ཐུག་ཀྱང་ཆོས་མ་
འདོར། །ཆོས་ཀྱི་ནང་ནས་ཡང་དག་རིགས་ལམ་སློབ། །ལེགས་བཤད་ཆོས་ལ་མཁས་ན་
རང་དོན་འགྲུབ། །གཞན་ཕན་བྱ་བ་སྒྲུབ་ན་འདི་ནས་ཡོང་། །གསུང་རབ་ཆོས་ཀྱིས་ཕྱུག་པའི་
སྐྱེས་བུ་དེས། །མ་བོས་འཁོར་འདུ་མ་བསགས་འབྱོར་བ་རྒྱས། །རང་ཤུགས་སྙན་པའི་གྲགས་
པ་སྲིད་ན་འཕེལ། །ཡ་རབས་སྐྱེ་བོ་རྣམས་ཀྱིས་བཙུག་གིས་བཀུར། །འདི་དང་ཕྱི་མ་ཀུན་
གྱི་དོན་ཆེན་འགྲུབ། །བླ་མའི་སྐུ་དྲིན་ཆོས་ཀྱིས་གསོ་བ་དང་། །ཕ་མའི་དྲིན་ལན་ཆོས་ཀྱིས་
འཇལ་བ་ཡིན། །དེའི་ཕྱིར་བློ་སྣ་མ་མང་ཕྱོགས་གཅིག་རེམ། །རིང་མོའི་དུས་ནས་རང་ལ་
བརྩེ་བ་ཅན། །གཞོན་པས་ཡོན་ཏན་བསྒྲུབ་ལ་དགའ་བས་གཞོལ། །ཆོས་བློ་མྱུ་གུ་གསར་
བའི་འཕེལ་ངོམ་པ། །ཡིད་བཟང་མཆེད་པོའི་ཐུགས་འདུན་སྤྲོ་བའི་ཆེད། །ཀུན་རྨོངས་འཐིབ་
པས་སེམས་རྒྱུད་ཉེ་བར་དཀྲུགས། །ཆོས་ཀྱིབློ་གྲོས་སྣང་བ་ཉག་ཕྲ་ཡང་། །ཁ་ནས་གྲགས་
སྐམ་སྒྲོག་པའི་སྙོམ་ལས་པ། །གང་ནས་དགའ་ཚིག་ཕན་སེམས་ཀྱིས་བྲིས་སོ། །འདིས་
མཚོན་ཐོག་མཐའ་བར་གསུམ་དུ་སློབ་བུ་དམ་པ་འདི་ཉིད་ལ་ལུགས་གཉིས་ཀྱི་བསླབ་བྱ་
དང་འདི་ཕྱི་གཉིས་ཀར་ཕན་པའི་གདམས་ངག་དཔག་ཏུ་མེད་པ་ལྗགས་རྩོམ་ཡང་གནང་ངོ༌། །
དགུངས་གྲངས་ཉེར་དགུ་པ་ཀུན་འཛིན་ཞེས་པ་ས་བྱི་༼༡༩༤ ༨༽ལོར་ཡང་སྔར་རྒྱུན་
བཞིན་ཚོགས་ཁང་དེར་ཐུགས་སྲས་ངག་དབང་ཡོན་ཏན་བཟང་པོ་སོགས་སློབ་རིག་པ་
རྣམས་ལ། མདོ་སྔགས་རིག་གནས་དང་བཅས་པའི་སློབ་ཁྲིད་གནང་བཞིན་བཞུགས། འདི་
སྐོར་གོང་འོག་ཅི་རིགས་པར་ངག་དབང་ཡོན་ཏན་བཟང་པོ་སོགས་སློབ་རིག་པ་རྣམས་ཀྱི་
བློ་འཛིན་གྱི་ཆེད་དུ་ལས་དང་པོ་རྣམས་ལ་གོ་སླ་བའི་ལྡོག་ཆ་ངོས་འཛིན་དང་། བསྡུས་
གྲྭའི་སྤྱི་དོན་གྱི་སྙིང་པོ་མདོར་བསྡུས་སུ་བཀོད་པ་སོགས་གསུང་ཆོས་ཅི་རིགས་པ་ལྗགས་
རྩོམ་མཛད། ལོ་འདིར་གཙང་ཆེན་གཟིམས་ཁང་
ང་ཆོས་ཀྱི་ཕོ་བྲང་གི་རྡོ་རྗེ་སློབ་དཔོན་ངག་
ja



མཁན་ཀུན་དགའ་ཤེས་རབ་གསལ་བྱེད།
པོད་དང་པོ།
ཤར་འཛམ་ཐང་པ་ངག་དབང་བློ་གྲོས་གྲགས་པའི་རྣམ་ཐར།
དབང་རྡོ་རྗེ་བཟང་པོ་སྐུ་སྙུང་ཞིང་ཞི་བར་གཤེགས་པའི་ཞབས་བརྟན་སྐུ་རིམ་དང་གདུང་
མཆོད་སོགས་སུ་ཕེབས། ཡང་ལོ་འདིར་དུང་དཀར་སྤྲུལ་སྐུ་ངེས་དོན་རྒྱ་མཚོ་འཛམ་ཐང་
དགོན་དུ་བྱོན་པའི་མདུན་ནས་འདུས་པ་ཆེས་མང་པོ་དང་མཉམ་དུ་རྒྱལ་བའི་བཀའ་བོད་
དུ་འགྱུར་རོ་ཅོག་གི་བཀླག་ལུང་ཡོངས་སུ་རྫོགས་པ་ལེགས་པར་གསན་ནོ། །འདི་སྐོར་
གོང་འོག་ཅི་རིགས་པར་དབྱར་གྱི་དུས་སུ་བཤད་གྲྭ་བ་ཁོང་དཔོན་སློབ་རྣམས་འཛི་ཆུའི་
ཕར་ངོས་སྲིབ་ཐང་དུ་སྦྲ་ཕུབ་སྟེ་ནག་སྒར་གྱི་ཚུལ་དུ་བཞུགས་ནས་ཆོས་འཆད་ཉན་གྱིས་
དུས་འདའ་བར་མཛད་དོ། །འདི་སྐོར་ཉིན་ཞིག་རྗེ་བླ་མ་དམ་པ་ཁོང་གི་ཉེ་དྲུང་དུ་བྱ་འོལ་
བ་ཞིག་སླེབས་པ་ལ་གསུང་གླེང་འདི་ལྟར་བྱས། བྱ་སྨུག་ཆུང་འདབ་ཟུང་བསྐྱོད་པ་ཅན། །
དགུན་འདི་ན་འདུག་འདོད་མ་བྱུང་ཚེ། །དབྱར་འདི་རུ་འོང་དོན་ཅི་ལ་སླེབས། །ཁྱོད་གནས་
གཅིག་ཏུ་འདུག་ན་མི་དགའ་འམ། །ཞེས་གསུངས་པའི་ལན་དུ་བྱ་འོལ་བ་ཁོས། བན་བླ་མ་
དཀོར་ཁ་གྲོང་ཆོག་ཅན། །དགུན་སྟོན་ཁར་མཚམས་སྒྲུབ་མ་བྱུང་ཚེ། །དབྱར་བསྲུང་འདོན་
མེད་ཚེ་ཅི་ལ་སླེབས། །ཁྱོད་ཁྱིམ་དུ་འདུག་ན་མི་དགའ་འམ། །ཟེར་བའི་ལན་དུ་བླ་མ་ཁོང་
གིས། སེམས་ཕོ་ཚོད་འདབ་ཆགས་གཞན་ལས་ཆེ། །ཁོ་ལག་པའི་བར་ནས་ཟས་འཕྲོག་
མཁན། །རྩལ་མྱུར་མོའི་སྦྱར་སྡེར་ངར་མ་ཅན། །ཁོ་སེམས་དཔངས་ཧ་ཅང་མཐོ་ཆེས་སྙམ། །
གསུངས་པའི་ལན་དུ་། ཁོས། སེམས་མཐོ་ཁེངས་ང་རྒྱལ་གཞན་ལས་ཆེ། །ཁ་ལག་པ་དལ་
མེད་གཏོ་བྱེད་མཁན། །ཐུགས་ཡོན་བདག་རྫ་ས་ལ་རྔམ་སེམས་ཅན། །ཁོང་ཐུགས་དགོངས་
དེ་འདྲ་དམ་ཆེས་སྙམ། །ཟེར་བའི་ལན་དུ་ཁོང་གིས། ནགས་ཐང་ཤིང་ཕྱུག་མོའི་རྩེ་མོ་ན། །
ཁོ་ཟུམ་ཟུམ་འདུག་པ་མཛེས་མོད་ཀྱང་། །ཡིད་རིག་རིག་ཕྱོགས་ཀུན་ཡན་པ་འདི། །
གླགས་རྙེད་ཚོལ་རི་གདུག་མ་ཡིན་ནམ། །གསུངས་པའི་ལན་དུ། ཁོས། རྒྱུ་འབྱོར་ལྡན་ཕྱུག་
པོའི་ཡ་ལོག་ན། །ཁོང་ན་བཟའ་འཇའ་ལྟར་འཕྱོར་མོད་དེ། །ཐུགས་བཟའ་བཏུང་འབུལ་
99



ཇོ་ནང་དཔེ་ཚོགས།
སྤྱིའི་དེབ་དགུ་བཅུ་པ།
བས་མགུ་མེད་འདི། །གདངས་ཆེས་པའི་རྔམ་སེམས་མ་ཡིན་ནམ། །ཟེར་བའི་ལན་དུ།
ཁོང་གིས། རྫས་རྙེད་པ་ཆེ་རུང་གསོ་དཀའ་བའི། །བྱ་རོལ་བའི་ཕྲུག་གུའི་ཁྱུ་ཚོགས་ནི། །
དུས་ནམ་ཞིག་ཕན་སྙམ་དཀའ་མོད་ཀྱི། །འདིར་ཁྱོད་ལ་བཙལ་སྒྲུབ་ངལ་བ་ཆེ། །གསུངས་
པའི་ལན་དུ། ཁོས། དཀོར་གྲོང་ཆོག་རྫས་ཀྱི་གསོ་དཀའ་བའི་། །ཁོང་གཏོ་བྱེད་རྒན་པོའི་
རྩ་ཕྱིས་ཚོ། །ཕྱིས་ཕན་ལས་གནོད་པ་བསྐྱེད་ཤས་ཆེ། །ཁྱེད་འོ་བརྒྱལ་ང་རང་ལས་ཀྱང་ཆེ། །
ཟེར་བའི་ལན་དུ། ཁོང་གིས། མཆུ་ར་ཀྱོག་རྣོན་པོས་མ་མཆུ་བསྡམས། །ལུས་མི་སྡུག་སྤུ་
ལོང་ཁོམ་སེར་འཆང་། །ཁོང་གཤོག་རྩལ་འགྲོས་ཀྱི་ཞན་ལུགས་ལ། །ནང་ལྟོ་མུག་ཡིད་ལ་
བཅགས་མིན་ནམ། །གསུངས་པའི་ལན་དུ། ཁོས། ཁ་རྒོག་པོ་བདར་བའི་གསུང་སྒྲོག་
འཆད། །ལུས་དུག་པོའི་གོས་རྙིང་ཧྲལ་ཐག་ཅན། །ཁྱོད་དགོན་པར་ཞེ་དྲོད་མེད་ལུགས་ལ། །
ནང་ཞལ་སྐྱིད་ཐུགས་ལ་བཞག་མིན་ནམ། །ཟེར་བའི་ལན་དུ། ཁོང་གིས། ནངས་སྔ་མོ་
ནམ་ལངས་ནས་བཟུང་སྟེ། །ཚོགས་སོད་མེད་རི་སྡེའི་སྒོ་ཉུལ་ཡང་། །ཟས་རྙེད་པ་དོན་མགོ་
ཆུང་བ་འདི། །ཁྱོད་སྔོན་ནས་བསགས་པ་མེད་རྟགས་རེད། །གསུངས་པའི་ལན་དུ། ཁོས།
ཆུང་ཀློག་འདོན་ཤེས་པ་ནས་བཟུང་སྟེ། །རྒྱུན་ཆད་མེད་གྲོང་ཆོག་འགྲིམ་ན་འང་། །མདོག་
ཁ་ལག་སྣུམ་ཙམ་མི་ཡོང་ན། །ཁོང་སྐུ་བསོད་ང་ལས་འོག་མ་རེད། །ཟེར་བའི་ལན་དུ། ཁོང་
གིས། སེམས་བརྩེ་བས་བྱ་ཕྲུག་བསྐྱངས་གྱུར་ཀྱང་། །ནམ་དུས་མཐོར་རང་མགོ་ཐོན་ཙ་ན། །
རང་རོགས་ཁྱད་ཙམ་ཡང་མི་ཤེས་པས། །ཁོང་བུ་རྒྱུད་དུ་རློམ་ཡང་ཅི་ལ་ཕན། །གསུངས་
པའི་ལན་དུ། ཁོས། ཐུགས་ཤ་ཚས་སྐུ་ཚ་ཉེ་དུ་རྣམས། །དཀོར་དུག་ཟས་ནག་པོས་གསོ་
འགེབས་བྱས། །དུས་ནམ་ཞིག་ཕྱི་མར་སླེབས་ཙ་ན། །ཁོང་གཅིག་པུས་སྡུག་ཁུར་ཁེ་ཡིན་
ནམ། །ཟེར་བའི་ལན་དུ། ཁོང་གིས། རྫས་བཅའ་ལག་རྔམ་ལ་ཐུག་པའི་ཚེ། །བྱ་འདབ་
ཆགས་ཀུན་ལས་སྙིང་བསྲན་ཅན། །ཁོ་དཔའ་ངར་གཞན་ལས་ཆེ་མོད་དེ། །དུས་གློ་བུར་
Int



མཁན་ཀུན་དགའ་ཤེས་རབ་གསལ་བྱེད་
ཤར་འཛམ་ཐང་པ་ངག་དབང་བློ་གྲོས་གྲགས་པའི་རྣམ་ཐར།
པོད་དང་པོ།
ཉེས་པ་ཁུར་དོགས་ཡོད། །གསུངས་པའི་ལན་དུ། ཁོས། ཡུལ་སྡེ་བ་ཆག་གོད་འབྱུང་བའི་
ཚེ། །བན་གཞན་ལས་དཀོར་ཧེབ་ཆེ་བ་ཅན། །ཁྱེད་ཐུགས་དཔངས་མཐོ་བ་ཚོད་མེད་ཀྱང་། །
སྐུས་རང་ཚོད་མ་ཟིན་འདས་འདྲ་ཐང་། །ཟེར་བའི་ལན་དུ། ཁོང་གིས། ངན་གཡོ་ཐབས་
མཁན་གྱི་རྒྱུ་བྱས་ཏེ། །ཟས་བྱ་བརྒྱ་ཐོབ་ཤ་འགྱེད་པའི་དུས། །ཁོང་སྙིང་སྟོབས་རྩལ་ཁ་སྔ་
ཆེས་ན། །ཟས་མེ་དཔུང་འབར་བས་བསྲེག་ཉེན་ཡོད། །གསུངས་པའི་ལན་དུ། ཁོས། སེམས་
ཟ་འདོད་རྙེད་འཚོལ་ངན་ཞེན་གྱིས། །ཚེ་གང་བོ་དཀོར་ལ་བསྐྱལ་བ་འདིས། །ཐུགས་ཧ་ཅང་
ཚིམ་པ་མི་གདའ་ན། །ཚེ་ཕྱི་མར་དམྱལ་མེས་བསྲེག་ཉེན་ཡོད། ཟེར་བའི་ལན་དུ། ཁོང་
གིས། གསུང་མཚེར་སྐད་ལྷང་ལྷང་སྙན་ན་འང་། །ལུས་རྐང་གཉིས་གང་འདོད་བསྐྱེལ་མི་
ཐུབ། །མདོ་གྱི་ལིང་ལད་མོ་མཛད་ན་འང་། །དོན་དགོས་པ་མེད་དམ་འདབ་ཆགས་བུ། །
གསུངས་པའི་ལན་དུ། ཁོས། གསུང་ཆོས་སྒྲོག་ལྷང་ལྷང་སྙན་མོད་ཀྱང་། །ཐུགས་གསོན་
གཤིན་སྐྱོབ་པའི་མཐུ་ནུས་སྡུག །ཁོང་འདྲེན་པའི་ལད་མོ་མཛད་གྱུར་ཀྱང་། །དོན་འགྲོ་དོན་
དཀའ་འམ་སྐྱབས་མགོན་སང་། །ཟེར་བའི་ལན་དུ། ཁོང་གིས། རྨོངས་དུད་འགྲོའི་ཡིད་
ཅན་མ་ཡིན་པའི། །ཚུལ་གོ་བརྡ་སྨྲ་བའི་འདབ་བཟང་ཁྱོད། །གང་གསུངས་པའི་ཚིག་ལ་
རྫུན་པ་མེད། །དོན་དེ་སླད་བདེན་རིགས་ཉིད་ལ་མངའ། །གསུངས་པའི་ལན་དུ། དོན་
བདེན་པ་ང་ལ་ཡོད་གྱུར་ན། །དཀོར་དུག་ཟས་ཕྱོགས་ལ་རེ་མ་བྱེད། །སྐུ་བསམ་གཏན་
ཁང་བུར་ངལ་གསོས་ལ། །ཐུགས་མི་རྟོག་ཏིང་འཛིན་སྒོམས་ཤིག་ཀྱེ། །ཞེས་ཟེར་བཞིན་
འཕུར་སོང་། ཡང་ཉིན་ཞིག་རྗེ་བླ་མ་དམ་པ་ཁོང་གི་ཐུགས་ཀྱི་སྣང་ངོར་འདི་ལྟར། གང་གི་
ཚེ་ཡིད་དུ་འོང་བའི་ལྗོན་བཟང་གི་ཚལ་ཆེན་པོས་མདུན་གྱི་རི་བོ་རྣམ་པར་བརྒྱན་ཞིང་ཚལ་
དེ་དག་གི་གནས་སུ་ཡིད་མཐུན་བྱ་རིགས་རི་དྭགས་ཀྱི་ཚོགས་ཀྱིས་རྩེ་དགའ་ཅིར་ཡང་
རྒོད་པའི་གནས་ན་དཔྱིད་དུས་ས་གཞི་རི་ཀླུང་ཀུན་ཀྱང་ལྗང་གསལ་ཁ་དོག་རྒྱས་ཤིང་རྩི་
idi



ཇོ་ནང་དཔེ་ཚོགས།
ས་
སྤྱིའི་དེབ་དགུ་བཅུ་པ།
བཅུད་ཀྱི་ནུས་པ་འཕེལ་བའི་སྐབས་སུ་ཉིན་གཅིག་ཤིང་ལོའི་རྩེར་ཉེ་བར་གནས་པའི་ཁུ་
བྱུག་དབྱངས་ལྡན་ཞིག་གིས་གདངས་སྙན་པའི་ཀུད་པོས་ལན་གསུམ་སྒྲོག་མཐར་འདི་
ལྟར་སྨྲ་བ་སྟེ། རབ་མཛེས་འདུས་སྡེ་འདུ་བའི་དགོན་པར། །ཆོས་ལྡན་བྱ་བའི་ཐུགས་ཁུར་
བཞེས་པའི། །རྣམ་མང་བསྟན་འཛིན་སྐྱེས་བུའི་ལད་མོ། །ཁོང་ཚོས་འཛིན་རློམ་ཀ་འདི་སུ་
ཞིག །ཅེས་པའི་ལན་དུ་རྗེ་བླ་མ་མཆོག་གིས།མཛེས་སྡུག་ནགས་ལྗོན་འཐུག་པོའི་ཚལ་ན། །
སྙན་ པའི་ ངག་གིས་གོ་དོན་སྟོན་པའི། །འདབ་བཟང་མགྲིན་སྔོན་ཟླ་བ་གཞོན་ནུ། །དེ་
རིང་སླེབས་ཚེ་ཆོས་ཚིག་གསུངས་མོད། །ཅེས་གསུངས་པའི་ལན་དུ་ཁུ་བྱུག་གིས། སྨྲ་ཤེས་
དོན་གོ་མི་ཡི་ལུས་རྟེན། །ཟབ་ཆོས་བགོ་སྐལ་སྤྱད་དབང་ཡོད་པའི། །བཙུན་གཟུགས་བླ་
མའི་གོ་སར་སླེབས་པ། །ཉིད་ལ་ལུང་རྟོགས་ཡོན་ཏན་གང་བཞུགས། །ཞེས་སྨྲས་པའི་ལན་དུ།
བླ་མ་ཁོང་གིས། ད་སྐབས་ཚེ་འདིའི་ལུས་རྟེན་འདི་ཉིད། །རྒྱལ་བསྟན་གནང་བའི་བཤེས་
དང་མཇལ་ཡང་། །ད་དུང་ལུང་རྟོགས་གོ་ཡུལ་ཙམ་ལས། །འཆི་ཆོས་གཤའ་མ་ཅི་ཡོད་མ་
མཆིས། །གསུངས་པའི་ལན་དུ། ཁོས། ཆོས་ལྡན་ལུས་རྙེད་རྒྱལ་བསྟན་མཇལ་ཡང་། །ལུང་
རྟོགས་གོ་ཡུལ་ཙམ་གྱི་སྟེང་ནས། །གཞན་ཕན་གྲགས་སྐམ་རླུང་ལ་ཕྱར་མོད། །འདིས་ནི་
དོན་གཉིས་ཅི་འགྲུབ་མི་གདའ། །ཟེར་བའི་ལན་དུ། ཁོང་གིས། འོ་ན་མགྲིན་སྔོན་ཟླ་བ་
གཞོན་ནུ། །ཡང་དག་ཆོས་ཚུལ་འདོམས་པའི་བཤེས་གཉེན། །རང་ལ་ཕན་ངེས་དམ་ཆོས་
རྣལ་མ། །ག་འདྲ་བྱས་ནས་འགྲུབ་ལུགས་གསུངས་དང་། །གསུངས་པའི་ལན་དུ། ཁོས།
འདི་ སྣང་བྲེལ་ཏོའི་གཡེང་བ་མཆེད་པའི། །ཆོས་བརྒྱུད་གཞན་དོན་སྒྲུབ་པའི་ངལ་བ། །རེ་
ཞིག་རྒྱངས་ཀྱིས་བསྒྱུར་ནས་ཞོགས་ལ། །འདུ་འཛི་སྤངས་པའི་གནས་སུ་བཞུད་ཅིག །ཟེར་
བ་ལ་ཁོང་གིས། དགེ་བའི་ཆོས་ཚུལ་དབྱངས་སྙན་སྒྲོག་པའི། །རབ་མཛེས་འདབ་ཟུང་མཁའ་
ལ་སྐྱོད་བྱེད། །དྲི་མེད་མུ་ཏིག་སྔོན་པོའི་མདངས་འཛིན། །ཁྱེད་ཉིད་དབེན་པའི་རི་ནས་
[02



པོད་དང་པོ།
མཁན་ཀུན་དགའ་ཤེས་རབ་གསལ་བྱེད། ཤར་འཛམ་ཐང་པ་ངག་དབང་བློ་གྲོས་གྲགས་པའི་རྣམ་ཐར།
འོང་ངམ། །གསུངས་པ་ལ། ཁོས། བསམ་གཏན་ཁང་བུར་སྡོད་པའི་བཙུན་གཟུགས། །ཉིད་
ལ་ཕན་པའི་ཆོས་ཚིག་སྒྲོག་སླད། །ཉམས་དགའ་ཡིད་འོང་དབེན་པའི་རི་ནས། །ཁོ་རང་
གཤོག་རྩལ་འགྲོས་ ཀྱིས་སླེབ་བྱུང། །ཟེར་བ་ལ་ཁོང་གིས། སྔོན་ཆད་རྒྱལ་བུ་དགེ་འདུན་
འབངས་ཀྱིས། །མགྲིན་སྔོན་གཟུགས་ཀྱིས་འགྲོ་དོན་བྱས་ལྟར། །དེང་སྐབས་སྤྲུལ་པའི་
འདབ་བཟང་དབང་པོ། །ཉིད་ཀྱི་བཞུགས་ཡུལ་ལོ་རྒྱུས་གསུངས་མཛོད། །གསུངས་པ་ལ།
ཁོས། ལྗང་གསལ་གཡུ་ཡི་མདངས་འོད་འབར་བའི། །རྐང་འཐུང་འཁྲིགས་པའི་དབེན་རི་
མཆོག་ན། །ང་ཚོའི་ཆོས་ཀྱི་མཐུན་རྐྱེན་མང་ཞིང༌། །ཡ་མཚན་ལྟད་མོའི་སྣང་བ་མཐའ་ཀླས། །
ཟེར་བ་ལ་ཁོང་གིས། ཡིད་འོང་ཉམས་དགའ་དབེན་པའི་རི་ངོགས། །ཡང་དག་ཆོས་ཀྱི་
མཐུན་རྐྱེན་ཡོད་ལུགས། །འདབ་ཆགས་གཟུགས་ལ་དྲང་སྲོང་ཐུགས་མངའ། །གང་གིས་
དབྱངས་སྙན་ལམ་ནས་སྒྲོག་མཛོད། །གསུངས་པ་ལ། ཁོས། འདུ་འཛིའི་བྱ་བས་དབེན་པའི་
རང་བཞིན། །ཆགས་སྡང་སྤེལ་བའི་དགྲ་གཉེན་མེད་ཕྱིར། །གང་གི་ཉོན་མོངས་ངང་གིས་
ཞི་སྟེ། །མི་རྟོག་ཏིང་འཛིན་ཤུགས་ཀྱིས་འཕེལ་ཡོང་། །ཟེར་བ་ལ་ཁོང་གིས། མཁའ་ལམ་
གཤོག་རྩལ་འགྲོས་ཀྱིས་བགྲོད་ཅིང་། །སྙན་འཇེབས་རྒྱུད་མངས་སྒྲོག་པའི་འདབ་བཟང་། །
དབེན་རིར་ངོ་མཚར་ལྟད་མོ་ཡོད་ཚུལ། །བདག་བློ་བསྐུལ་ཆེད་ལེགས་པར་གསུངས་ཤིག །
གསུངས་པ་ལ། ཁོས། ཨེ་མ་ངོ་མཚར་རི་ཡི་ཁྱད་ཆོས། །ལྗོན་བཟང་ར་བས་ཕྱོགས་མཐའ་
བསྐོར་ཞིང་། །ན་བུན་སྤྲིན་གྱི་ལྡིང་ཁང་ཕུབས་དབུས། །ཆོས་ཀྱི་དམིགས་རྐྱེན་བརྗོད་ཀྱིས་
མི་ལང༌། །ཟེར་བ་ལ་ཁོང་གིས། འདབ་བཟང་རྒྱལ་པོ་ཁུ་བྱུག་གཞོན་ནུ། །དགུན་དུས་མོན་
ཡུལ་ཕྱོགས་སུ་མ་བཞུད། །མགྲིན་སྙན་དབྱངས་ཀྱིས་ཟབ་ཆོས་སྒྲོག་བཞིན། །ལྗོངས་
འདིའི་ ཕྱོགས་ སུ་ཡུན་རིང་བཞུགས་མཛོད། །གསུངས་ པ་ལ། ཁོས། ཡུལ་གཅིག་ ཕྱོགས་
ལ་ཞེན་པ་ཆེ་བས། །ཕ་ཡུལ་སྤངས་པའི་རབ་བྱུང་མི་འོང་། །ངེས་མེད་ཕྱོགས་སུ་ཞེན་མེད་
103



ཇོ་ནང་དཔེ་ཚོགས།
པའི་བ
སྤྱིའི་དེབ་དགུ་བཅུ་པ།
རྒྱུ་ནི། །གང་ལ་གནས་ཀྱང་གུ་ཡངས་བློ་བདེ། །ཟེར་བ་ལ་ཁོང་གིས། མཛེས་སྡུག་བེཟླུར་
ཞུན་མའི་མདངས་ཅན། །སྙན་པའི་འགྱུར་ཁུག་ངག་ནས་འཐེན་ཞིང་། །ཆོས་དང་མཐུན་
རི་གཏམ་བཟང་སྨྲ་བ། ། འདབ་ཟུང་བསྐྱོད་པ་འགྲོ་ཕན་བྱེད་པོ། །གསུངས་པ་ལ། ཁོས།
སེམས་རྒྱུད་ཉོན་མོངས་དྲི་མས་སྦགས་ན། །ཕྱི་ཚུལ་ཆ་ལུགས་མཛེས་ཀྱང་དོན་མེད། །སྣང་
ཤེས་ཆོས་ཀྱིས་མ་འགྱུར་ཆོས་གཏམ། །ཁ་ནས་སྙན་སྙན་བསྒྲགས་ཀྱང་མི་ཕན། །ཟེར་བ་
ལ་ཁོང་གིས། མཚར་སྡུག་ལང་ཚོ་དབྱར་གྱི་ལོངས་སྤྱོད། །རྐང་འཐུང་ལྗོན་བཟང་ལོ་འདབ་
བཀྲ་བ། །སྣ་ཚོགས་མེ་ཏོག་འབྲས་བུས་བརྗིད་ཆགས། །ཁུ་བྱུག་གསུང་སྙན་སྒྲ་འཛིན་
བདུད་རྩི། །གསུངས་པ་ལ་ཁོས། འདི་སྣང་བདེ་སྐྱིད་དབྱར་ཟླའི་དཔལ་བཞིན། །སྙན་དང་
གྲགས་པ་སྒྲ་སྙན་ལྟ་བུ། །གང་ལ་དགོས་དོན་ཡང་དག་མ་མཆིས། །གནས་ལུགས་ཟབ་
མོའི་དོན་ལ་རེམ་མཛོད། །ཟེར་བ་ལ་ཁོང་གིས། ལེགས་སོ་ཆོས་མཛད་དགེ་བའི་བཤེས་
གཉེན། །ཆོས་མཐུན་གཏམ་གྱི་དབྱངས་སྙན་སྒྲོག་མཁས། །ཁུ་བྱུག་གཞོན་ནུ་དེ་རིང་
སླེབས་ཚེ། །ཡིན་ལུགས་ཆོས་ཀྱི་གོ་བརྡ་འཕྲོད་སོང་། །གསུངས་པ་ལ། ཁོས། ཀུད་པོས་
དབྱངས་ཀྱི་ལྟ་ལ་དྲངས་ནས། །ཁྱོད་ལ་ཕན་པའི་དམས་ངག་བརྗོད་པ། །འདི་དོན་ཡིད་ཀྱི་
དྲན་པས་ཟུངས་ལ། །འཆི་ཆོས་གཤའ་མ་བསྒྲུབ་ན་ང་འཐད། །ཅེས་སྨྲས་མ་ཐག་ནས་
མཁའ་ལམ་ལ་གཤོག་པས་ལྡིང་སྐོར་བྱེད་བཞིན་འདི་ལྟར། གང་ལ་འང་ཆགས་པ་མེད་
པའི་རྣལ་འབྱོར། །ཕྱོགས་གཅིག་ཏུ་ངེས་མེད་གར་འགྲོ་ཆ་མེད། །ང་བཞིན་དུ་གྱིས་ལ་ལྷ་
ཆོས་སྒྲུབས་དང༌། །རྟེན་དལ་འབྱོར་ཐོབ་ལ་སྙིང་པོ་མཆིས་སོ། །ཞེས་དབྱངས་སྙན་པོའི་
གདངས་ལ་དྲངས་བཞིན་གར་སོང་ཆ་མ་མཆིས་པར་འཕུར་སོང་བ་
ང་བ་ལགས། གསུང་མགུར་
ཚན་པ་འདི་གཉིས་ཀྱང་མཆེད་གྲོགས་དམ་པའི་བཀའ་ནན་གསོ་ཕྱིར་ཕྱིས་སུ་ཡི་གེར་བྲིས།
གཞན་ཡང་འདི་སྐོར་ཞལ་གདམས་དང་། ཉམས་མགུར། གནས་ལུགས་ཉམས་ལེན་བྱེད་
I4



པོད་དང་པོ།
མཁན་ཀུན་དགའ་ཤེས་རབ་གསལ་བྱེད། ཤར་འཛམ་ཐང་པ་ངག་དབང་བློ་གྲོས་གྲགས་པའི་རྣམ་ཐར།
ཚུལ་སོགས་བཀའ་རྩོམ་ཅི་རིགས་པ་གནང་ངོ༌། །རྗེ་བླ་མ་དམ་པ་འདི་ཉིད་ཡུལ་བའི་
ཚོགས་ཁང་དུ་བཞུགས་པའི་སྐབས་སོགས་སྐུ་ཚེ་གང་བོར་སློབ་མའི་ཚོགས་ལ་དཔེ་ཁྲིད་
གནང་བ་སོགས། ཆོས་འཆད་ཉན་བྱེད་པའི་སྐབས་མ་གཏོགས་ཐུན་བཞི་ཆག་མེད་དང་
མཚན་མོ་ཡང་ཕལ་ཆེར་སྐུ་ཆིངས་བཀྲོལ་ཏེ་མི་གཟིམས་པར་
ས་པར་ནང་ཡང་དག་འཇོག་རྡོ་རྗེའི་
རྣལ་འབྱོར་ཉམས་ལེན་ལ་རྒྱུན་དུ་བརྩོན་པ་ལྷུར་ལེན་བྱེད་པ་ནི་རང་རེའི་འདྲེན་མཆོག་
མཚུངས་མེད་དུས་གསུམ་སངས་རྒྱས་ཀུན་མཁྱེན་ཇོ་ནང་པ་ཆེན་པོའི་རྣམ་པར་ཐར་པ་དང་
ཐ་མི་དད་པ་ཞིག་གོ །ཁོང་མཉམ་བཞག་ལ་བཞུགས་པའི་ཚེ་ཞེ་འཁོར་ནས་འུར་ཟིང་སོགས་
ཇི་ལྟར་བྱས་ཀྱང་ཁོང་གི་མཉམ་བཞག་ལ་གནོད་པ་དང་གཡོ་བ་ཅུང་ཟད་ཀྱང་མེད་ཅེས་ཉེ་
འཁོར་བ་རྣམས་ཀྱི་ངག་སྒྲོས་ན་ཡོད། འདི་སྐོར་ཡུལ་བའི་འདུ་ཁང་དུ་བཞུགས་སྐབས་སུ་
དམ་པ་གང་ཉིད་ཀྱི་ཐུགས་སྔོན་གནས་རྗེས་དྲན་མངོན་ཤེས་ཀྱིས་སྔོན་གྱི་སྐྱེ་བ་མང་པོ་
དྲན་པ་དང་། ཁྱད་པར་ལྷོ་ཁ་ཕྱོགས་ཀྱི་དགོན་སྡེ་མང་པོ་དང་སྔར་མི་ཕམ་ཡིན་དུས་ཀྱི་
བཞུགས་གནས་རི་ཁྲོད་སོགས་སྟོད་ཕྱོགས་ཀྱི་ས་ཆ་ཤུག་པ་ཐར་ཐོར་སྐྱེས་ཤིང་མདུན་དུ་
རྫོ་ཆུ་ལྷུང་ལྷུང་འབབ་པ་ཤུག་གསེབ་ཏུ་སྤྱིལ་བུ་ཡོད་པ་སོགས་ཐུགས་ལ་གསལ་བོར་ཡང་
ཡང་ཤར་ཞིང་། དེ་ཕྱོགས་སུ་བྱོན་འདོད་པ་དང་ཁྱད་པར་དུ་གཡུ་ཁོག་བྱ་བྲལ་བ་སོགས་
ལྷོ་ཕྱོགས་ཀྱི་བླ་མ་རྣམས་ཀྱི་མདུན་དུ་ཆོས་ཞུ་བ་དང་། ཕ་ཡུལ་སྤངས་ཏེ་ཀུན་སྤངས་བྱ་
བྲལ་བྱས་ནས་གནས་ངེས་མེད་དུ་བྱོན་འདོད་པའི་འདུན་པ་ཤུགས་དྲག་ཐུགས་ལ་འཁྲུངས་
ཤིང༌། ལྷོ་ཁ་ཕྱོགས་སུ་འབྱོན་པའི་ཐུགས་ཐག་ཉིད་ཀྱིས་བཅད་ན་ཡང༌། ཉིན་གཅིག་ཨ་
མགོན་བླ་མ་རིན་པོ་ཆེ་ངག་དབང་བསྟན་པ་གསལ་བྱེད་ཀྱིས་རྗེ་དམ་པ་འདི་ལ་ཁོང་གི་
མདུན་དུ་ཤོག་གསུངས་པ་ལྟར་བླ་མའི་མདུན་དུ་བྱོན་ནས་ཁོང་རྣམ་གཉིས་མཉམ་དུ་ཞལ་
ཟས་ཀྱི་གསོལ་བ་བཞེས་ཏེ་ཐུགས་དགའ་སྤྲོའི་ངང་ཆོས་དང་མཐུན་པའི་བཀའ་མོལ་མང་
j05



ཤར་འཛམ་ཐང་པ་ངག་དབང་བློ་གྲོས་གྲགས་པའི་རྣམ་ཐར།
པོད་དང་པོ།
མཁན་ཀུན་དགའ་ཤེས་རབ་གསལ་བྱེད།
ཞི་བར་གཤེགས་ཁར་ཉིད་ཀྱི་རྒྱལ་ཚབ་རྡོ་རྗེ་སློབ་དཔོན་དུ་རྟོགས་པ་མཆོག་གྱུར་ཕུར་རྩ་
བླ་མ་ངག་དབང་དཀོན་མཆོག་བསྟན་པ་དར་རྒྱས་བསྐོ་བཞག་གི་བཀའ་ཕེབས་གནང་བ་
དང༌། རྗེ་བླ་མ་དེ་ཉིད་སྐུ་གཤེགས་རྗེས་གཙང་བ་གྲྭ་མང་གི་དབུ་ཆོས་དྲག་བསྡུས་དག་
གིས་བླ་མ་ངག་དབང་དཀོན་མཆོག་དར་རྒྱས་ལ་རྡོ་རྗེ་སློབ་དཔོན་གོང་མའི་བཀའ་ལྟར་རྡོ་
རྗེ་སློབ་དཔོན་གྱི་འགན་བཞེས་དགོས་པའི་རེ་ཞུ་ནན་མོ་ཕུལ་ཀྱང་། ཁོང་གིས་ཁེངས་སྐྱུང་
གི་སྒོ་ནས་ཁོ་བོ་ནི་ཕྱི་ན་ཐོས་པ་དང་། ནང་ན་མྱོང་བ་སོགས་ཡོན་ཏན་གང་ཡང་མེད་པ་
དང་། མི་ཐབས་ལྷ་ཐབས་གང་གི་ཐད་ནས་རྡོ་རྗེ་སློབ་དཔོན་ཞིག་གི་ཆ་རྐྱེན་
རེ་ཞིག་ཞལ་གྱིས་མ་བཞེས། དེའི་ཚེ་རྗེ་དམ་པ་འདི་ཉིད་དང་བློ་མ་ངག་དབང་དཀོན་མཆོག་
དར་རྒྱས་གཉིས་ཐུགས་ན་ང་ཤིན་ཏུ་མཐུན་ཞིང་མཛའ་བརྩེ་ལྡན་པའི་མཆེད་གྲོགས་ཡིན་
སྟབས་དམ་པ་འདི་ཉིད་ཀྱིས་བླ་མ་ངག་དཀོན་ལ་འདི་ལྟར་ཁྱེད་ཀྱིས་གཙང་ཆེན་གཟིམས་
ཁང་ཕོ་བྲང་གི་རྡོ་རྗེ་སློབ་དཔོན་གྱི་འགན་བཞེས་ཏེ་དབང་ལུང་ཁྲིད་གསུམ་རེ་གསུང་ན་
རང་གཅིག་པུ་དབེན་པར་ཉམས་ལེན་བྱས་པ་ལས། སྙིགས་དུས་སུ་རྒྱལ་བའི་བསྟན་པ་རིན་
པོ་ཆེ་ལ་ཕན་ཐོགས་ཆེ་བ་དང་། གང་ཟག་འགའ་རེའི་རྒྱུད་ལ་དགེ་བློ་སྐད་ཅིག་མ་རེ་བསྐྱེད་
ནུས་ནའང་ཕན་ཡོན་ཤིན་ཏུ་ཆེ་ཚུལ། བྱམས་པ་སེང་གེའི་སྒྲའི་མདོ་ལས། གང་གཱའི་བྱེ་སྙེད་
འཇིག་རྟེན་གསེར་དག་གིས། །བཀང་སྟེ་གང་ལ་སྦྱིན་པ་བྱིན་པ་བས། །དུས་ངན་ཚེ་ན་ཚིགས་
བཅད་གཅིག་འཆད་པ། །དེ་ཡི་བསོད་ནམས་ཅི་འདྲ་སྔ་མར་མེད། །ཅེས་དང༌། འཕགས་
པ་སྡུད་པ་ལས། བྱང་ཆུབ་སེམས་དཔའ་གང་ཞིག་ཤེས་རབ་མཆོག་བསྒོམས་ཏེ། །དེ་ལས་
ལངས་ནས་གོས་པ་མེད་པའི་ཆོས་བརྗོད་ཅིང་། །དེ་ཡང་འགྲོ་བའི་དོན་དུ་བྱང་ཆུབ་རྒྱུར་
བསྔོ་ན། །དགེ་བ་དེ་དང་མཉམ་པ་འཇིག་རྟེན་གསུམ་ན་མེད། །ཅེས་དང་། མཛོད་ལས།
ཆོས་སྦྱིན་ཉོན་མོངས་ཐམས་ཅད་འཕྲོག །མདོ་སོགས་ཡང་དག་ཇི་བཞིན་སྟོན། །ཞེས་
107



ཇོ་ནང་དཔེ་ཚོགས།
སྤྱིའི་དེབ་དགུ་བཅུ་པ།
སོགས་ལུང་རིགས་མང་པོ་དང་བཅས་ནན་གྱིས་ཞུས་པ་ན། བླ་མ་ངག་དབང་དཀོན་
མཆོག་བསྟན་པ་དར་རྒྱས་ཀྱི་ཞལ་ནས། དེ་ལྟར་ན་ཁྱེད་ཀྱིས་བདག་ལ་གྲོགས་བྱས་ན་མ་
གཏོགས། ང་རང་གིས་ནི་ས་བཅད་ཕྱག་ལེན་སོགས་དབང་གཅིག་གི་འགྲོ་ལུགས་ཙམ་
ཡང་མི་ཤེས་པས་ཁྱེད་ཀྱིས་བདག་ལ་གྲོགས་བྱེད་དགོས་གསུངས་པ་ལ། བདག་ཉིད་ཆེན་
པོ་འདི་ཉིད་ཀྱིས་ཀྱང་ཞབས་ཕྱི་དང་རོགས་རམ་ཅི་ནུས་བྱེད་པར་ཞལ་བཞེས་མཛད། དེ་
ནས་བླ་མ་ངག་དབང་དཀོན་མཆོག་བསྟན་པ་དར་རྒྱས་མཆོག་གཙང་ཆེན་གཟིམས་ཁང་ཕོ་
བྲང་གི་ མི་འཇིགས་གདོང་ལྔས་ བཏེགས་པའི་གསེར་ ཁྲིར་སྔགས་ཀྱི་རྡོ་ རྗེ་ སློབ་ དཔོན་
མཆོག་ཏུ་མངའ་གསོལ་བར་མཛད་དོ། །ལོ་དེར་གཙང་བ་གྲྭ་ཚང་གི་དབུ་ཆོས་རྣམས་ཀྱིས་
རྗེ་དམ་པ་འདི་ཉིད་ལ་གཙང་ཆེན་གཟིམས་ཁང་ཕོ་བྲང་དུ་ཕེབས་ཏེ་བླ་མ་ངག་དབང་
དཀོན་མཆོག་དར་རྒྱས་ལ་བཤད་སྒྲུབ་ཀྱི་བསྟན་པ་སྤྱི་དང་ཁྱད་པར་རྒྱལ་བ་ཇོ་ནང་པའི་
རང་ལུགས་དུས་འཁོར་བསྐྱེད་རྫོགས་སོགས་ སྒྲུབ་བརྒྱུད་ཀྱི་བསྟན་པ་འཛིན་སྐྱོང་སྤེལ་
བའི་རོགས་དན་ནམ་རམ་འདེགས་གནང་བར་གསོལ་བ་ནན་གྱིས་བཏབ་པ་ན། སྔར་
གཙང་ཆེན་གཟིམས་ཁང་གི་རྡོ་རྗེ་སློབ་དཔོན་ཟུར་པ་ཨ་མགོན་བླ་མ་ངག་དབང་བསྟན་པ་
གསལ་བྱེད་ཀྱི་བཀས་བསྐུལ་བ་དང༌། གོང་སྨོས་ལྟར་བླ་མ་ངག་དབང་དཀོན་མཆོག་ད
རྒྱས་ཁོང་ལ་རོགས་རམ་བྱེད་པར་ཞལ་གྱིས་བཞེས་པ་སོགས་ཀྱིས་རྐྱེན་བྱས་ཏེ། ཕྱོགས་
ཐམས་ཅད་ལས་རྣམ་པར་རྒྱལ་བའི་ཆོས་སྡེ་ཆེན་པོ་དཔལ་འཛམ་ཐང་བསམ་གྲུབ་ནོར་
བུའི་གླིང་གི་གཙང་ཆེན་གཟིམས་ཁང་བདེ་ལྡན་བཤད་སྒྲུབ་དཔལ་གྱི་ཕོ་བྲང་དུ་ཞབས་
ཟུང་བསྐྱོད་དེ་ཐོག་མར་གཟིམས་ཁང་ཕོ་བྲང་དུ་འབྱོན་སྐབས་གཙང་བའི་དཀོར་བདག་
སོགས་ཆོས་སྐྱོང་དམ་ཅན་རྣམས་ཀྱིས་དགའ་བའི་རྣམ་འགྱུར་དུ་མི་དང་བཅས། དེར་རྒྱུན་
བཞུགས་གནང་བའི་སྐལ་བ་བཟང་པོའི་ཉི་མ་ཤར། ལོ་འདིར་གཟིམས་ཁང་ཕོ་བྲང་
108



མཁན་ཀུན་དགའ་ཤེས་རབ་གསལ་བྱེད། ཤར་འཛམ་ཐར་པ་ངག་དབང་བློ་གྲོས་གྲགས་པའི་རྣམ་ཐར།
པོད་དང་པོ།
དེར་རྗེ་དམ་པ་འདི་ཉིད་ཀྱིས་རྡོ་རྗེ་སློབ་དཔོན་ཟུར་པ་སངས་རྒྱས་ཀུན་དངོས་ངག་དབང་
བསྟན་པ་གསལ་བྱེད་ཀྱི་ཞལ་གྱི་བུམ་པ་བཟང་པོ་ལས། རྡོ་རྗེ་སློབ་དཔོན་ཁྲི་ཐོག་པ་གསར་
བ་ངག་དབང་དཀོན་མཆོག་བསྟན་པ་དར་རྒྱས་དང་། ལོ་དེར་དབུ་བཟུང་བའི་གཟིམས་
ཁང་ཕོ་བྲང་གི་སྦྱོར་དྲུག་པའི་ཆོས་ཚན་ཐོག་མ། བསྟན་གསལ། སྤྲུལ་སངས་རྒྱས་འོད་ཟེར།
ངག་འཕྲིན། གློ་བླ་བྱང་ཆུབ་རྡོ་རྗེ། ཤེས་རབ་བཟང་། རིན་ཆེན་རྒྱ་མཚོ། བཀའ་འགྱུར་ཚར་
མང་པོ་འདོན་མཁན་གྱི་མཁས་གྲུབ། བརྩོན་རྒྱམ། བཟང་ལྡན། གྲགས་རྒྱམ། བཟོད་རྒྱམ།
དཔལ་འབྱོར། བློ་བཟང་། དབང་ལྡན། བཀྲ་ཤིས་རྒྱ་མཚོ། རིན་ཆེན་རྡོ་རྗེ། ངག་གསལ།
ཚུལ་ རྒྱམ། ཀུན་བརྩོན། འཇིགས་ མེད། མཁས་ གྲུབ་ དཔལ། དཀོན་མཆོག ངག་རྒྱམ་སྟེ་
ཉེར་གསུམ་ཙམ་དང་། དེ་དང་དུས་མཉམ་པའི་གྲྭ་ཚང་འདུ་ཁང་ཆེན་མོ་ཁྱུང་ཆེན་དམར་པོ་
མཁའ་ལ་ལྡིང་འདྲ་མའི་སྟེང་གི་སྒྲུབ་སྡེ་གོང་འགབ་ཀྱི་ཆོས་ཚན་ཐམས་ཅད་དང་། གཞན་
ཡང་བླ་གྲྭ་ཆེས་མང་པོ་དང་མཉམ་དུ་དུས་འཁོར་དབང་ཆེན་ཡོངས་རྫོགས་དང་། གཞན་
བཟླས་ལུང་སྣ་ཚོགས་པ་སོགས་ཆོས་བཀའ་ཟབ་མོའི་བདུད་རྩི་ནོད་པར་མཛད་དོ། །དེ་
ནས་བཟུང་རྒྱུན་དུ་གཙང་ཆེན་གཟིམས་ཁང་ཕོ་བྲང་གི་ལོ་རེ་བཞིན་གྱི་ཐུན་པ་སྦྱོར་དྲུག་པ་
ལོ་གསུམ་ཅན་དང་། བསྐྱེད་རིམ་པ་ཅི་ཡོད་རྣམས་དང༌། གྲྭ་ཚང་གི་འདུ་ཁང་ཆེན་མོའི་
སྟེང་གི་སྒྲུབ་གྲྭ་གོང་མ་སྦྱོར་དྲུག་ལོ་གཅིག་ཅན་དང༌། སྒྲུབ་གྲྭ་འགབ་མ་ཤངས་ཆོས་ནི་
གུའི་བསྐྱེད་རྫོགས་ཉམས་ལེན་བྱེད་པའི་སྒྲུབ་གྲྭ་བ་དང་། གཞན་བསྐྱེད་རིམ་སྣ་ཚོགས་
ཉམས་ལེན་བྱེད་པའི་སྒྲུབ་གྲྭ་བ་སོགས་སྒྲུབ་སྡེ་གོང་འགབ་ཐམས་ཅད་ལ་ཀླད་ནས་རྡོ་རྗེ་
སློབ་དཔོན་བླ་མ་ངག་དབང་དཀོན་མཆོག་དར་རྒྱས་ཀྱིས་ཐུན་བཞི་ལས་བཞི་སོགས་སྒྲིག་
ལམ་ཀུན་སྤྱོད་ཀྱི་ཕྱོགས་ལ་རྟོག་ཞིབ་གཟིགས་སྐྱོང་སོགས་ཀྱི་འགན་བཞེས་ཏེ། དབང་བསྐུར་
ཞིང་ཁྲིད་རྣམས་བྱིན་རླབས་ཀྱི་ཚུལ་དུ་མདོར་བསྡུས་རེ་གསུངས་པའི་རྗེས་སུ་རྗེ་ཐམས་
109



ཇོ་ནང་དཔེ་ཚོགས།
སྤྱིའི་དེབ་དགུ་བཅུ་པ།
ཅད་མཁྱེན་པ་དམ་པ་འདི་ཉིད་ཀྱིས་ཐུན་པ་སྦྱོར་དྲུག་པ་རྣམས་ལ་རྗེ་བཙུན་རིན་པོ་ཆེ་འཇམ་
མགོན་ཏཱ་ར་ན་ཐས་མཛད་པའི་ཁྲིད་ཡིག་མཐོང་བ་དོན་ལྡན་དང༌། ལྷན་ཐབས་འོད་བརྒྱ་
འབར་བ་སོགས་དང༌། འཇམ་པའི་དབྱངས་དངོས་ཐུབ་བསྟན་དགེ་ལེགས་རྒྱ་མཚོས་མཛད་
པའི་སྦྱོར་དྲུག་གི་སྒོམ་རིམ་སོགས་བླ་མ་དམ་པ་གོང་མ་རྣམས་ཀྱིས་མཛད་པའི་སྦྱོར་དྲུག་
གི་ཁྲིད་ཡིག་དུ་མ་དང་འཁྲུལ་འཁོར་གྱི་ལག་ལེན་སོགས་དང་། ནི་གུའི་སྒྲུབ་གྲྭ་བ་རྣམས་
ལ། རྗེ་བཙུན་རིན་པོ་ཆེས་མཛད་པའི་ཤངས་ཆོས་ནི་གུའི་ཁྲིད་ཡིག་ཟབ་དོན་ཐང་མལ་
བརྡལ་བ་དང༌། ཁྲིད་ཡིག་མ་མོའི་ལྷན་ཐབས་སོགས་དང༌། གཞན་དུས་འཁོར་གྱི་བསྐྱེད་
རིམ་རྒྱས་པ་བསྙེན་སྒྲུབ་ཡན་ལག་བཞིའི་སྒོ་ནས་ཉམས་ལེན་བྱེད་པ་རྣམས་ལ། རྗེ་བཙུན་
ཐམས་ཅད་མཁྱེན་པས་མཛད་པའི་དུས་འཁོར་བསྐྱེད་རིམ་གྱི་རྣམ་བཤད་རྒྱས་པ་དངོས་
གྲུབ་ཉེར་འཚོ་དང༌། ཐུབ་བསྟན་དགེ་ལེགས་རྒྱ་མཚོས་མཛད་པའི་དུས་འཁོར་གཞུང་ཁྲིད་
སོགས་བསྐྱེད་རིམ་སྣ་ཚོགས་ཀྱི་ཁྲིད་ཡིག་རྒྱས་བསྡུས་དུ་མ་བཅས་ཟབ་ཅིང་རྒྱས་ལ་གསལ་
བར་ཁྲིད་ཅིང༌། བླ་མ་གོང་མ་རྣམས་ཀྱི་ཞལ་ནས་ཞལ་དང་སྙན་ནས་སྙན་དུ་བརྒྱུད་
ད་པའི་
མན་ངག་ལག་ལེན་དང་ཁོང་ཉིད་ཀྱིས་ཉམས་སུ་བཞེས་པའི་མྱོང་ཁྲིད་དང་བཅས་པ་རིམ་
པས་ལེགས་པར་གནང་ཞིང༌། སྐབས་དང་སྐབས་སུ་སློབ་བུ་རྣམས་ལ་ཉམས་རྟོགས་ཀྱི་
རིམ་པ་རྣམས་ངོ་སྤྲོད་མཛད། སྒྲུབ་པ་པོ་རྣམས་ལ་གེགས་སེལ་དང༌། སྐྱོན་བཅོས་བོགས་
འདོན་སློག་ཆོག་སོགས་སྐབས་སུ་གང་བབ་རྣམས་ཀྱང་གནང་བར་མཛད། ཆུ་གཏོར་དང་།
བླ་མཆོད། གཏོར་ཆོག སྨོན་ལམ་རྣམ་གསུམ་སོགས་བཀླག་ལུང་གི་རིགས་གང་དགོས་
ཐམས་ཅད་གསུངས་པ་སོགས་རྡོ་རྗེ་སློབ་དཔོན་གྱི་བྱ་བ་གཙོ་བོར་མཛད་པ་ཡིན་ལ། དེ་
མ་ཟད་དབང་དང་བསྲུང་རིམ་སོགས་ཀྱི་སྐབས་སུ་ཡང་འདོན་ཆ་ ཕྱག་ལེན་སོགས་ཀྱང་
དམ་པ་འདི་ཉིད་ཀྱིས་གཙོ་བོར་འགན་ཁུར་བཞེས་པ་ཡིན། ཁྱད་པར་དུ་རྡོ་རྗེ་སློབ་དཔོན་
[0



པོད་དང་པོ།
མཁན་ཀུན་དགའ་ཤེས་རབ་གསལ་བྱེད། ཤར་འཛམ་ཐང་པ་ངག་དབང་བློ་གྲོས་གྲགས་པའི་རྣམ་ཐར།
བླ་མ་ངག་དབང་དཀོན་མཆོག་དར་རྒྱས་གང་ཉིད་ཀྱིས་མགོ་འཛིན་མཛད་དེ་གཙང་ཆེན་པོ་
བྲང་དུ་སྒྲུབ་སྡེ་བ་གང་དག་གཞིར་གནས་ཀྱི་སྟེང་དུ་རྗེ་དམ་པ་འདི་ཉིད་ཀྱིས་གཙོ་འགན་
བཞེས་ཏེ་ཆོས་འཆད་ཉན་གྱི་སྡེ་བཤད་གྲྭའམ་མཚན་ཉིད་གྲྭ་ཚང་ཡང་བཙུགས་ཏེ། ཐམས་
ཅད་མཁྱེན་པ་དོན་གྱི་སླད་དུ་མཚན་ནས་སྨྲོས་ཏེ་༧ངག་དབང་བློ་གྲོས་གྲགས་པ་གང་
གིས་དགེ་བའི་བཤེས་གཉེན་དང་མཁན་པོ་མཛད་ནས། མདོ་སྔགས་ཀྱི་གཞུང་ལུགས་
རིག་གནས་དང་བཅས་པ་རྒྱུན་མི་ཆད་པར་སློབ་ཁྲིད་གནང་བ་སྟེ། དེ་ཡང་ཐུགས་སྲས་
མཆོག་གྱུར་ངག་དབང་ཡོན་ཏན་བཟང་པོ་གཙོར་གྱུར་སྔ་ཕྱི་ཅི་རིགས་པར་ཏོ་ཙ་བླ་མ་རིག་
དབང་། ཡུལ་བའི་བླ་མ་དཔལ་འཕེལ། ཡུལ་བའི་བླ་མ་འཇིགས་མེད། ཡུལ་བའི་བླ་མ་
ཆོས་བཟང་། རིན་ཆེན་ཚུལ་ཁྲིམས། འཛི་སྲིབ་ཨ་ཀྱ་བླ་མ་རིན་ཆེན་འོད། ཧོར་བའི་བླ་མ་
ངག་མཁས། ཧོར་བའི་བླ་མ་བརྩོན་འགྲུས་དཔལ། ཧོར་བའི་བླ་མ་ངག་གྲུབ། ཏོ་ཙ་བླ་མ་
མཁས་དཔལ། ཏོ་ཙ་བླ་མ་སྣང་མཐའ། བཀྲ་ཤིས་བཟང་། ཡེ་ཤེས་བཟང་། རྗེ་བའི་རྩི་
ནང་དགོན་གྱི་དགེ་སློང་བློ་འཕེལ། ངག་འཕེལ་སོགས་སློབ་རིག་པ་ཆེས་མང་པོ་ལ་སྔ་ཕྱི་
ཅི་རི པར་རང་རང་གི་ཁམས་དབང་མོས་པ་དང་མཐུན་པར་བསྡུས་གྲྭ་སོགས་ཚད་མ།
ཕར་ ཕྱིན། དབུ་མ། མངོན་པ། འདུལ་བ་སྟེ་གཞུང་བཀའ་པོད་ལྔ་དང༌། ལམ་རིམ། བློ་
སྦྱོང་། སྤྱོད་འཇུག བདེ་ཆེན་ཞིང་དུ་སྐྱེ་བའི་རྒྱུ་བཞིའི་རྣམ་བཤད་སོགས་མདོ་ཕྱོགས་ཀྱི་
གཞུང་དུ་མ་དང༌། དུས་འཁོར་གྱི་བསྐྱེད་རིམ་རྒྱས་པའི་རྣམ་བཤད་དང་། སྦྱོར་དྲུག་སྤྱི་དོན།
རྫོགས་རིམ་ཡན་ལག་དྲུག་གི་རྣམ་བཤད་ཆེན་མོ་ཟུང་འཇུག་རབ་གསལ་སོགས་སྔགས་
ཕྱོགས་ ཀྱི་གཞུང་མང་པོ་དང༌། སུམ་རྟགས་དག་གསུམ། སྒྲ་སྙན་ངག སྡེབ་སྦྱོར། རྩིས་
དཀར་ནག་སྟེ་སྐར་རྩིས་དང་འབྱུང་རྩིས་སོགས་རིག་གནས་ཀྱི་སྐོར་མང་པོ་དང་། གཞན་
ཡང་རྒྱུད་སྡེ་སོ་སོའི་དཀྱིལ་འཁོར་གྱི་རྩིག་ཐིག་དང་བྲིས་ཐིག དབྱངས་རོལ། ཆོ་གའི་ཕྱག་
4
I1



ཇོ་ནང་དཔེ་ཚོགས།
སྤྱིའི་དེབ་དགུ་བཅུ་པ།
ལེན་སོགས་གདུལ་བྱ་སོ་སོར་རང་རང་གི་མོས་པ་དང་མཐུན་པར་ཟབ་རྒྱས་ཆོས་ཀྱི་འཁོར་
ལོ་བླ་ན་མེད་པ་རྒྱུན་མི་ཆད་པར་བསྐོར་ཏེ། ལུང་རྟོགས་ཀྱི་བསྟན་པ་ལ་བཤད་སྒྲུབ་ཟུང་
འབྲེལ་གྱི་བྱ་བ་སྔར་ལས་ལྷག་པའི་དར་རྒྱས་ཤིན་ཏུ་ཆེ་བར་གྱུར་པ་ནི། རྗེ་བླ་མ་དམ་པ་
འདི་ཉིད་གཅིག་པུའི་བཀའ་དྲིན་ཁོ་ནའོ། །འདི་སྐོར་ཡས་མས་སུ། རྡོ་རྗེ་སློབ་དཔོན་བླ་མ་
ངག་དབང་དཀོན་མཆོག་དར་རྒྱས་ཀྱིས་ཞུས་པའི་ངོར། རྗེ་བཙུན་ཐམས་ཅད་མཁྱེན་པ་ཏཱ་
ར་ནཱ་ཐས་མཛད་པའི་རྫོགས་རིམ་སྦྱོར་བ་ཡན་ལག་དྲུག་གི་ཁྲིད་ཡིག་ཆེན་མོ་མཐོང་བ་
དོན་ལྡན་གྱི་མཆོད་བརྗོད་དང་རྩོམ་པར་དམ་བཅའ་བའི་འགྲེལ་བ། དང་པོ། གཞི་དབྱིངས་
བདེ་བར་གཤེགས་ པའི་སྙིང་པོ་དོན་དམ་པའི་གནས་ལུགས་ཡང་དག་པ་ལ་མཆོད་པར་
བརྗོད་པ། ཀུན་ཁྱབ་དབྱིངས་ནི་རྣམ་པ་ཐམས་ཅད་པ། །སེམས་ཉིད་རང་བཞིན་ཡོན་
ཏན་ཀུན་གྱི་གཏེར། །དབྱེར་མེད་གདོད་ནས་རྣམ་གྲོལ་ཆོས་ཀྱི་སྐུ། །ནང་རིག་འགྱུར་མེད་
དོན་དམ་རྒྱལ་གྱུར་ཅིག །ཅེས་པའི་དོན་བདེ་གཤེགས་སྙིང་པོ་དེ་ཉིད་གཞི་དབྱིངས་རྣམ་
པ་ཐམས་ཅད་པར་བསྟན་པ་དང༌། རང་བཞིན་ཡོན་ཏན་ཀུན་གྱི་གཏེར་དུ་བསྟན་པ་དང༌།
གདོད་ནས་དྲི་བྲལ་ཆོས་སྐུའི་ངོ་བོར་བསྟན་པ་དང་། འགྱུར་མེད་དོན་དམ་པའི་ཡེ་ཤེས་སུ་
བསྟན་པ་དང་བཞིའི་སྒོ་ནས་གཞི་དབྱིངས་བདེ་བར་གཤེགས་པའི་སྙིང་པོའི་དོན་ལུང་
རིགས་རྣམ་པར་དག་པས་རྒྱས་པར་བསྟན་ཅིང་། སླར་ཡང་མདོར་བསྡུས་ཀྱི་ཚིག་འགྲེལ་
དང་། གཉིས་པ་རྩོམ་པར་དམ་བཅའ་བ། གང་ཡང་རྒྱུད་སྡེའི་ཆུ་བོ་འབུམ་ཕྲག་གིས། །བློ་
ཡི་མཚོ་ཆེན་བྲིས་ལས་མངོན་འཕགས་པ། །དེ་ལས་སྙིང་གི་བུམ་པ་གང་གྱུར་པའི། །
གདམས་པའི་རྒྱུན་གྱིས་ཕྱོགས་འདི་སྐལ་བཟང་བྱ། །ཞེས་པའི་འབྲུ་འགྲེལ་མདོར་བསྡུས་
བཅས་རྩོམ་པར་མཛད་དོ། །
དགུང་གྲངས་སོ་གཅིག་བཞེས་པ་རྣམ་འགྱུར་ཞེས་ལྕགས་ཕོ་སྟག་གི་༼ ༡༩༥༠༽ལོར་
li2



མཁན་ཀུན་དགའ་ཤེས་རབ་གསལ་བྱེད།
ཤར་འཛམ་ཐང་པ་ངག་དབང་བློ་གྲོས་གྲགས་པའི་རྣམ་ཐར།
པོད་དང་པོ།
གཟིམས་ཁང་ཕོ་བྲང་དུ་སྦྱོར་དྲུག་པ་བྱ་བྲལ་བ་སྤྲུལ་སྐུ་མཉམ་ཉིད། དགེ་རྒྱམ། འཇིགས་
དཔལ། པདྨ་རྡོ་རྗེ། སངས་རྒྱས་རྡོ་རྗེ། ཆོས་འབྱོར། ངག་རིན། ཆོས་ལྡན། རྩི་ནང་དཔལ་
འབྱོར་རམ་བློས་རས། བློ་འོད། བཟོད་རྒྱམ། འཇིགས་མེད། བདེ་ཆེན། ཚེ་ཕུན། ཤེར་དཔལ།
རང་ཤར་བཅས་སློབ་བུ་བཅུ་དྲུག་ཡིན་ལ། དེ་རྣམས་དང་སྔར་ལོའི་ཐུན་པ་སྦྱོར་དྲུག་པ་
དང་། སྒྲུབ་སྡེ་གོང་འགབ་སོགས་ཀྱི་སྒྲུབ་གྲྭ་གསར་རྙིང་རྣམས་ལ་ཁྲིད་ལུང་སྐབས་སུ་གང་
བབས་དང་གང་དགོས་ཀྱི་ཆོས་བཀའ་ཟབ་མོ་དུས་ལྟར་ཞིབ་རྒྱས་སུ་ལེགས་པར་གནང་།
བཤད་གྲྭ་ཐོས་བསམ་པ་རྣམས་ལ་ཡང་སྔར་བཤད་ལྟར་མདོ་སྔགས་རིག་གནས་དང་
བཅས་པ་རྒྱུན་མི་ཆད་པར་སློབ་ཁྲིད་མཛད་ལ། ལོ་འདིར་རྡོ་རྗེ་སློབ་དཔོན་ངག་དབང་དཀོན་
མཆོག་དར་རྒྱས་མཆོག་གི་ཞལ་ནས་རྗེ་བླ་མ་དམ་པ་འདི་ཉིད་ཀྱིས་ཕྱག་ལེན་པ་མཛད་དེ།
སློབ་ཚོགས་རྣམས་དང་ལྷན་གཅིག་ཏུ་དུས་ཀྱི་འཁོར་ལོའི་དབང་མོ་ཆེ་ཡོངས་སུ་རྫོགས་པ་
རྗེ་བཙུན་རིན་པོ་ཆེའི་དགོངས་པ་ཐུབ་བསྟན་དགེ་ལེགས་རྒྱ་མཚོས་ཇི་བཞིན་བཀྲལ་བའི་
དབང་ཆོག་གི་སྟེང་ནས་ཐོག་མར་གསུངས་པ་དེ་ལེགས་པར་གསན་པར་མཛད་དོ། །འདིའི་
སྐབས་སུ་རྗེ་དམ་པ་འདི་ཉིད་ཀྱིས་དབང་ཉན་པའི་སློབ་མ་རྣམས་ལ་རྗེ་བཙུན་ཏཱ་ར་ནཱ་ཐས་
མཛད་པའི་དུས་འཁོར་ཆོས་འབྱུང་གི་ཁྲིད་ལུང་ཡང་གནང་། ལོ་འདིའི་ཟླ་བརྒྱད་པའི་ཚེས་
བཅུ་གཉིས་ལ་དགོས་ཆེད་དམིགས་བསལ་ཁྱད་པར་ཅན་ཡོད་པ་ལ་བརྟེན་ནས་དཔལ་རྡོ་
རྗེ་སེམས་དཔའི་སྒོམ་བཟླས་མདོར་བསྡུས་ཤིག་ཀྱང་རྩོམ་པར་མཛད། ལོ་འདིར་གུ་ཎ་བྷ་
དྲ་སོགས་དགེ་ཚུལ་གསར་བུ་འགའི་ཆེད་དུ་དགེ་ཚུལ་གྱི་བསླབ་པ་བསྲུང་ཚུལ་བསྡུས་པ་
ཁྲིམས་གཙང་འགུགས་པའི་ལྕགས་ཀྱུ་ཞེས་བྱ་བ་དང༌། མཁས་གསལ་གྱིས་ཞུས་ངོར་
བསླབ་བྱ་ཞལ་གདམས་ཉུང་བསྡུས་སོགས་བསྟན་བཅོས་ཅི་རིགས་པ་བཀའ་རྩོམ་མཛད།
དགུང་གྲངས་སོ་གཉིས་བཞེས་པ་བོང་བུ་ཞེས་ལྕགས་ཡོས་༼༡༩༥༡༽ལོར། གཟིམས་
ii3



ཇོ་ནང་དཔེ་ཚོགས།
སྤྱིའི་དེབ་དགུ་བཅུ་པ།
ཁང་ཕོ་བྲང་དུ་སྦྱོར་དྲུག་པ་ཀྱང་སྒང་བླ་མ་གྲགས་པ། འཛམ་ངོས་ཀུན་དགའ་ངག་གི་དབང་
པོའི་ཡང་སྤྲུལ་གཙང་གྲུབ་ཆེན་ཨོ་རྒྱན་རིག་འཛིན་གྱི་རིགས་སྲས་སྤྲུལ་སྐུ་ཀུན་དགའ་འོད་
ཟེར། དོན་ཡོད་བཟང༌། སྦྱིན་དཔལ། གསལ་ལྡན། ཚུལ་ཁྲིམས་བཟང་། སངས་རྒྱས་རྡོ་རྗེ།
འཇིགས་ མེད་རྒྱ་མཚོ། ལུང་རྟོགས། མཁས་ཚུལ། བསོད་ནམས་ རིན་ཆེན། ཆོས་ཉིད་རྒྱ་
མཚོ། ཤེར་ལྡན། ཆོས་གསལ། ཆོས་རྒྱམ། ལྷ་ལྡན། བསྟན་དར། དཀོན་བཟང་། རིན་རྡོར་
དང་བཅུ་དགུ་ཡིན་ལ། དེ་རྣམས་དང་སྒྲུབ་གྲྭ་གོང་འགབ་སྔ་ཕྱི་ཐམས་ཅད་དང༌། བཤད་
གྲྭ་བ་གསར་རྙིང་ཀུན་ལ་རྗེ་བླ་མ་འདི་ཉིད་ཀྱིས་སྔར་རྒྱུན་བཞིན་ཆོས་བཀའ་གང་དགོས་
ཐམས་ཅད་ཉེ་བར་བསྩལ། ལོ་འདིར་ཡང་རྡོ་རྗེ་སློབ་དཔོན་ངག་དབང་དཀོན་མཆོག་དར་
རྒྱས་གང་གི་ཞབས་དྲུང་ནས། རྗེ་དམ་པ་འདི་ཉིད་ཀྱིས་ཕྱག་ལེན་པ་མཛད་དེ་སློབ་ཚོགས་
འདུས་པ་མང་པོ་དང་མཉམ་དུ་སྦྱོང་རྒྱུད་བཅུ་གཉིས་པཎ་ཆེན་ནམ་མཁའ་དཔལ་བཟང་
གིས་མཛད་པའི་དབང་ཆོག་གི་སྟེང་ནས་དབང་ཆ་ཚང་དང་། ཐམས་ཅད་རིག་པ། མི་འཁྲུགས་
པ་སོགས་ཀྱི་ཟབ་དབང་རྒྱས་པ་ལེགས་པར་གསན་ནོ། །
དགུང་གྲངས་སོ་གསུམ་བཞེས་པ་དགའ་བ་ཞེས་ཆུ་འབྲུག་༼༡༩༥༢༽ལོར། གཟིམས་
ཁང་ཕོ་བྲང་དུ་ཐུན་པ་སྦྱོར་དྲུག་པ། བླ་མ་བསོད་བཟང་། མཁས་དབང་། རྣམ་སྣང༌།
འཇིགས་རྒྱམ། པད་རྣམ། ཚུལ་བཟང་། གྱང་སྒང་ཀུན་དགའ། དཔལ་རྒྱམ། ཕྲིན་བཟང་།
ངག་གསལ། འཇིགས་མེད་རྒྱ་མཚོ། བཟོད་རྒྱམ། བླ་མ་ཤེར་རྒྱམ། ཀརྨ་འོད་ཟེར་ཏེ་བཅུ་
བཞི་ཡིན། དེ་རྣམས་དང་ཐུན་པ་དང་སྒྲུབ་གྲྭ་གོང་འགབ་སྔ་ཕྱི་ཐམས་ཅད་དང་། བཤད་གྲྭ་
བ་འཛིན་གྲྭ་མཐོ་དམན་ཀུན་ལ་བླ་མ་དམ་པ་འདི་ཉིད་ཀྱིས་སྔར་རྒྱུན་བཞིན་ཆོས་བཀའ་
གང་དགོས་ཐམས་ཅད་ལེགས་པར་གནང་། དེ་དང་ཆབས་ཅིག་ལོ་འདིར་ཡང་
སོ་འདིར་ཡང་རྡོ་རྗེ་སློབ་
དཔོན་ངག་དབང་དཀོན་མཆོག་དར་རྒྱས་མཆོག་གི་ཞལ་ནས་དམ་པ་འདི་ཉིད་ཀྱིས་ཕྱག་



པོད་དང་པོ།
མཁན་ཀུན་དགའ་ཤེས་རབ་གསལ་བྱེད། ཤར་འཛམ་ཐང་པ་ངག་དབང་བློ་གྲོས་གྲགས་པའི་རྣམ་ཐར།
ལེན་པ་མཛད་དེ་ཕྱི་ནང་གི་འདུས་སྡེ་བརྒྱ་ཕྲག་ཙམ་དང་མཉམ་གཅིག་ཏུ་དཀྱིལ་ཆོག་རྡོ་རྗེ་
ཕྲེང་བའི་དབང་། དུས་གསུམ་སངས་རྒྱས་ཀུན་མཁྱེན་ཇོ་ནང་པ་ཆེན་པོའི་བཞེད་དགོངས་
ཇི་ལྟ་བ་བཞིན་འབའ་མདའ་བླ་མ་ཐུབ་བསྟན་དགེ་ལེགས་རྒྱ་མཚོས་ལེགས་པར་བཀྲལ་
བའི་དབང་ཆོག་ལ་བརྟེན་ནས་གསང་འདུས་འཇམ་པའི་རྡོ་རྗེ་སོགས་ དཀྱིལ་འཁོར་ཞེ་
གཉིས་དང་དགེ་ལེགས་སུ་བྱེད་པའི་དཀྱིལ་འཁོར་གསུམ་སྟེ་དཀྱིལ་འཁོར་ཞེ་ལྔའི་དབང་
ཆ་ཚང་ཞིབ་རྒྱས་སུ་གསན་པར་མཛད་དོ། །
དགུང་གྲངས་སོ་བཞི་བཞེས་པ་རྣམ་རྒྱལ་ཞེས་ཆུ་སྦྲུལ་༼༡༩༥༣༽ལོར་གཟིམས་ཁང་
ཕོ་བྲང་དུ། ཐུན་པ་སྦྱོར་དྲུག་པ་གཙང་ཆེན་མཆོག་སྤྲུལ་ངག་དབང་འཇིགས་མེད་རྡོ་རྗེ། བླ་
མ་རིག་གྲོལ། འཕྲིན་རྒྱམ། ཀུན་དགའ་བཟང་། རིན་ཆེན་བཟང་། དཀོན་དཔལ། སངས་
རྒྱས་རིན་ཆེན། ཆོས་དཔལ། བློ་གྲོས་རྒྱ་མཚོ། ངག་རྒྱམ། ཆོས་རྡོར། བྷ་དྲ། ཚུལ་ཁྲིམས།
དགའ་བ། ངག་ དཔལ། བསྟན་ཁོ། ཆོས་བསམ། འཇིགས་མེད་རྒྱ་མཚོ། ཆོས་ཀོ རྒྱ་སྟོད་
ལྕགས་མདུད་སྤྲུལ་སྐུ་བློ་ཚུལ། བླ་མ་རིན་ཕུན། བཀྲ་རྒྱམ། བཟོད་རྒྱམ་བཅས་ཉེར་གསུམ་
ཡིན། དེ་རྣམས་དང་ཐུན་པ་གསར་རྙིང་། སྒྲུབ་གྲྭ་གོང་འགབ། བཤད་གྲྭ་བ་བཅས་ལ་རྗེ་
བླ་མ་དམ་པ་འདི་ཉིད་ཀྱིས་ཆོས་བཀའ་སྐབས་སུ་གང་བབ་དང་ཅི་དགོས་ཐམས་ཅད་
བཀའ་དྲིན་དུ་བསྩལ། ལོ་འདིར་ཡང་རྡོ་རྗེ་འཛིན་པ་ཆེན་པོ་ངག་དབང་དཀོན་མཆོག་དར་
རྒྱས་ཀྱི་མདུན་ནས། རྗེ་དམ་པ་འདི་ཉིད་ཀྱིས་ཕྱག་ལེན་པ་མཛད་ནས་དབང་ཉན་འདུས་
སྡེ་ཆེས་མང་པོ་དང་ལྷན་ཅིག་དཔལ་འཁོར་ལོ་སྡོམ་པ་བདེ་མཆོག་རབ་འབྱམས་ཀྱི་དབང་
རྗེ་བཙུན་ཐམས་ཅད་མཁྱེན་པ་འཇམ་མགོན་ཏཱ་ར་ནཱ་ཐའི་དགོངས་པ་ཐམས་ཅད་མཁྱེན་པ་
ངག་དབང་ཚོགས་གཉིས་རྒྱ་མཚོས་ལེགས་པར་བཀྲལ་བའི་སྟེང་ནས་ཇི་བཞིན་ཡོངས་
རྫོགས་དང་། བདེ་མཆོག་མཁའ་འགྲོ་རྒྱ་མཚོ་དང་ལུ་དྲིལ་ནག་གསུམ་ལུགས་ཀྱི་དབང་དང་
ན



ཇོ་ནང་དཔེ་ཚོགས།
སྤྱིའི་དེབ་དགུ་བཅུ་པ།
བཅས་ལེགས་པར་གསན། ལོ་འདིར་རྗེ་དམ་པ་འདི་ཉིད་གཙང་བ་གྲྭ་ཚང་གིས་ས་ག་ཟླ་བའི་
དུས་འཁོར་སྒྲུབ་མཆོད་ཆེན་མོའི་ཁྲི་བར་གདན་འདྲེན་ཞུས་ནས་དེའི་ཁྲི་འཛིན་ལ་བཞུགས་
དགོས་བྱུང་། དེའི་ཚེ་བླ་མ་དམ་པ་འདི་ཉིད་ཀྱི་ཉམས་དང་རྨི་ལམ་དུ་༼ས་ཆོག་གི་སྐབས་
སུ་ལྷོ་ཁའི་མི་སྐྱ་ལྟ་བུ་རལ་བ་ཅན་གྲི་བཏགས་ཡོད་པ་མང་པོ་ཡོད་པ་དང༌། ཚོགས་པ་
དངོས་གཞི་གྲོལ་ལ་ཉེ་སྐབས་གྲི་ཐམས་ཅད་ཤུབས་ནས་བཏོན་འདུག་པ་སོགས་༽མཚན་
ལྟས་ངན་པ་མང་པོ་གསལ་བར་གཟིགས། སྒྲུབ་མཆོད་གྲོལ་ལ་ཉེ་སྐབས་བླ་མ་དམ་པའི་
ཞལ་ནས་ད་སྐབས་རྡུལ་ཚོན་ཀླུ་ལ་གཏད་པའི་ཀླུ་ཆོག་གི་སེར་ཕྲེང་དེ་མ་བྱས་ན་བཟང་ངམ་
སྙམ་སྟེ་ད་ལན་འཚུབ་ཆ་ཧ་ཅང་ཆེ་བར་སྣང་གསུངས། འོན་ཀྱང་སྒྲུབ་མཆོད་ཀྱི་སྦྱིན་བདག་བླ་
ཚབ་བླ་མ་བསྟན་འཛིན་དཔལ་སོགས་ཀྱི་སེར་ཕྲེང་མ་བྱས་ན་སྒྲུབ་མཆོད་ཆ་མི་ཚང་བ་དང་།
ཕྱིན་ཆད་ཡང་དཔེ་སྲོལ་ངན་པར་འགྱུར་ཉེན་ཆེ་བས་སེར་ཕྲེང་ངེས་པར་བྱེད་དགོས་ཟེར་
བ་ལྟར་བྱས་པས་དེར་མཇལ་མཁན་དང་ལྟད་མོ་བ་མང་པོ་འདུས་པའི་ནང་ནས་བསེ་
སྐོར་སྲིབ་མ་དང་གཙང་སྡེ་སྟེ་༽ཚོ་བ་གཉིས་ཀྱིས་འཁོན་འཛིང་བྱས་ཏེ་མི་མང་ཙམ་བསད་
རྨས་བྱས་ཏེ་ཇི་བཞིན་དོན་ལ་ཁེལ། ལོ་དེར་གཟིམས་ཁང་གི་རྡོ་རྗེ་སློབ་དཔོན་ཟུར་པ་ཨ་
མགོན་བླ་མ་ངག་དབང་བསྟན་པ་གསལ་བྱེད་སྐུ་ཞི་བར་གཤེགས་སོ། །
དགུང་གྲངས་སོ་ལྔ་བཞེས་པ་རྒྱལ་བ་ཞེས་ཤིང་རྟ་༼༡༩༥༤༽ལོར། གཟིམས་ཁང་ཕོ་
བྲང་དུ་ཐུན་པ་སྦྱོར་དྲུག་པ། བླ་མ་བསྟན་དར། ཕྱིས་སུ་མཁན་པོར་གྱུར་པ་སངས་རིན།
བླ་མ་རིགས་བཟང་། བཟང་ལྡན། རིགས་ལྡན། དོན་ལྡན། མཚན་བཟང༌། བློ་འོད། གུ་རུ།
བླ་མ་ཚུལ་ལྡན། ཆོས་མགོན། བསམ་གཏན། བཟོད་པ། འཇིགས་དབང་། བཟོད་རྒྱམ།
དབང་ལྡན། ཆོས་གྲགས། བརྩོན་ བཟང་། ཆོས་ རྒྱམ། བྱང་རྡོར། ངག་ རྒྱམ། བསྟན་ གྲགས།
འགྱུར་མེད་བཟང། སྦྱིན་བཟང་དང་ཉེར་བཞི་ཡིན། དེ་རྣམས་དང་སྦྱོར་དྲུག་པ་གསར་རྙིང་
16



པོད་དང་པོ།
མཁན་ཀུན་དགའ་ཤེས་རབ་གསལ་བྱེད། ཤར་འཛམ་ཐང་པ་ངག་དབང་བློ་གྲོས་གྲགས་པའི་རྣམ་ཐར།
སྒྲུབ་གྲྭ་གོང་འགབ་བཤད་གྲྭ་བ་གསར་རྙིང་ཀུན་ལ་རྗེ་དམ་པ་འདི་ཉིད་ཀྱིས་སྔར་རྒྱུན་བཞིན་
སྐབས་སུ་གང་བབས་དང་ཅི་དགོས་ཀྱི་ཆོས་བཀའ་ཅི་རིགས་པ་ལེགས་པར་གནང་ལ། ལོ་
འདིར་ཡང་ཇོ་ནང་ཆོས་འབྱུང་དུ་ལོ་ཚིགས་མི་གསལ་ཡང་གསན་པར་གསུངས་པས་རྡོ་རྗེ་
སློབ་དཔོན་བླ་མ་ངག་དབང་དཀོན་མཆོག་དར་རྒྱས་མཆོག་གི་དྲུང་དུ། བླ་མ་དམ་པ་འདི་
ཉིད་ཀྱིས་ཕྱག་ལེན་གནང་སྟེ་སློབ་ཚོགས་འདུས་པ་མང་པོ་དང་མཉམ་དུ་རྗེ་བཙུན་རིན་པོ་
ཆེའི་བཀའ་འབུམ་ལས་བྱུང་བའི་དཔལ་རྡོ་རྗེ་འཇིགས་མཛད་རོ་ལངས་བརྒྱད་བསྐོར་གྱི་
དབང་བསྐུར་རྒྱས་པ་སོགས་དབང་བཀའ་ཅི་རིགས་པ་གསན་པར་མངོན། འདི་སྐོར་ཞིག་ཏུ།
རྗེ་དམ་པ་འདི་ཉིད་ཀྱིས་ཡོན་འབུལ་བ་སོགས་མཐུན་རྐྱེན་སྦྱར་ཞིང་ཐིག་མཁན་པ་ཡང་ཁོང་
གིས་མཛད་དེ། གཙང་ཆེན་གཟིམས་ཁང་ཆོས་ཀྱི་ཕོ་བྲང་གི་འདུ་ཁང་ཀྭ་དགུ་མའི་ནང་དུ།
འཇིགས་བྱེད་དང་ཕུར་བ་གཉིས་ཀྱི་དཀྱིལ་འཁོར་བློས་བསླངས་བཞེངས་པར་མཛད་དོ། །
དགུང་གྲངས་སོ་དྲུག་བཞེས་པ་མྱོས་བྱེད་ཅེས་ཤིང་ལུག་༼༡༩༥༥༽ལོར་གཙང་ཆེན་
གཟིམས་ཁང་ཕོ་བྲང་དུ་ཐུན་པ་སྦྱོར་དྲུག་པ་རྔ་བ་བསེ་དགོན་གྱི་ཀུན་སྤངས་པ་ཆེན་པོ་བླ་
མ་འོད་ཟེར་གྱི་ཡང་སྤྲུལ་ཤར་ཁ་མཆོག་སྤྲུལ་དཀོན་མཆོག་བསྟན་འཛིན་རྣམ་རྒྱལ། ཚེས་
བཅུ་མཆོག་སྤྲུལ་བསོད་ནམས་བཟང་།ངག་རིག ཆོས་རིན། ངག་བསྟན། ཚུལ་ཁྲིམས་དཔལ།
དོན་ཡོད་བཟང་། དམ་ཆོས་དཔལ། རིན་རྒྱམ། ལྷ་དབང་། འོད་ལྡན། བློས་བཟང་། དཀོན་
མཆོག་བསྟན་འཛིན། འཇིགས་བཟང་། ཤེས་རབ་བཟང་། གཞན་ཕན། བསྟན་དར། ཚུལ་
དཔལ། མཆོག་གྲུབ། ཕྲིན་རྒྱམ། དཔལ་རྒྱམ། བརྩོན་འགྲུས། ཆོས་ལྷ་བཅས་ཉེར་གསུམ་
ཡིན། དེ་རྣམས་དང་གཞན་ཐུན་པ་སྦྱོར་དྲུག་པ་གསར་རྙིང་དང༌། སྒྲུབ་སྡེ་གོང་འགབ། བཤད་
གྲྭ་བ་གསར་རྙིང་བཅས་ཐམས་ཅད་ལ་རྗེ་བླ་མ་དམ་པ་འདི་ཉིད་ཀྱིས་སྔར་རྒྱུན་བཞིན་དང་།
འདི་སྐོར་རྩི་ནང་དགོན་གྱི་གྲྭ་བཙུན་ཆོས་འཛིན་དང་རིན་ནི་སོགས་ལ་ཀརྨ་སི་ཏུའི་སུམ་
117



ཇོ་ནང་དཔེ་ཚོགས།
སྤྱིའི་དེབ་དགུ་བཅུ་པ།
རྟགས་འགྲེལ་ཆེན་སོགས་སྐབས་སུ་གང་བབ་ཀྱི་ཆོས་བཀའ་ཅི་དགོས་ཐམས་ཅད་བཀའ་
དྲིན་ལེགས་པར་མཛད། ལོ་འདིར་ཡང་རྡོ་རྗེ་སློབ་དཔོན་ངག་དབང་དཀོན་མཆོག་དར་
རྒྱས་མཆོག་གང་གི་ཞལ་ནས་རྗེ་དམ་པ་འདི་ཉིད་ཀྱིས་ཕྱག་ལེན་པ་མཛད་དེ་འདུས་པ་
མང་ཙམ་དང་ལྷན་གཅིག་ཏུ་གཤིན་རྗེའི་གཤེད་རབ་འབྱམས་ཀྱི་དབང་བསྐུར་རྒྱས་པ་རྗེ་
བཙུན་རིན་པོ་ཆེའི་བཞེད་དགོངས་ཇི་ལྟ་བ་བཞིན་དུ་རྗེ་བླ་མ་ངག་དབང་ཚོགས་གཉིས་རྒྱ་
མཚོས་ལེགས་པར་བཀྲལ་བའི་དབང་ཆོག་གི་ཡི་གེའི་ཐོག་ནས་ཞིབ་རྒྱས་ཆ་ཚང་སོགས་
དབང་ལུང་དུ་མ་ལེགས་གསན་མཛད། འདི་སྐོར་སྔ་ཕྱི་ཅི་རིགས་སུ་རྡོ་རྗེ་སློབ་དཔོན་ངག་
དབང་དཀོན་མཆོག་དར་རྒྱས་གང་ཉིད་ཀྱིས་མགོ་འཛིན་མཛད་དེ་གཙང་ཆེན་གཟིམས་
ཁང་ཕོ་བྲང་དུ་ཐུབ་བསྟན་དགེ་ལེགས་རྒྱ་མཚོས་མཛད་པའི་དཔལ་དུས་ཀྱི་འཁོར་ལོའི་
རྫོགས་རིམ་སྦྱོར་བ་ཡན་ལག་དྲུག་གི་སྤྱི་དོན་ལེགས་པར་བཤད་པ་རྡོ་རྗེ་བདུད་རྩིའི་ཆུ་
གཏེར་ཞེས་བྱ་བའི་ལེགས་བཤད་ཡོངས་རྫོགས་ཀྱི་སྤར་བསྐོ་སྔར་མེད་གསར་བཞེངས་
མཛད་པའི་སྐབས་སུ་རྗེ་བླ་མ་དམ་པ་འདི་ཉིད་ཀྱིས་ཡི་གེ་ཞུས་དག་མཛད་པ་དང༌། སྤྱིར་
ཤིང་གི་ཆ་རྐྱེན་གྱི་ཆེད་དུ་གྲོང་ཆོག་ཁ་ཤས་རེ་ལ་ཡང་བྱོན་པར་མཛད། སྤར་བྱང་སྨོན་ཚིག་
ཀྱང་བརྩམས་སོ། །འདི་སྐོར་ཞིག་ཏུ་རྡོའི་གཡུ་ཐོག་དགོན་གྱི་བླ་མ་ཡུམ་མེ་ཞེས་པ་ལ་རླུང་
སྐྱོན་དང་སྒོམ་གེགས་ཐེབས་ཏེ་བླ་མ་རིན་པོ་ཆེའི་མདུན་དུ་ཕེབས་པ་ལ་རླུང་བཅོས་དང་
གེགས་སེལ་ངོ་སྤྲོད་སོགས་མཛད་དེ་དེ་མ་ཐག་གཞི་མེད་སངས་དྲག་ཏུ་སོང་། ཕྱིས་བླ་མ་
དེ་ཉིད་སྐུ་གཤེགས་པའི་སྐབས་སུ་ཁོང་གི་ཐུགས་དགོངས་སྐྱབས་རྗེ་བླ་མ་རིན་པོ་ཆེ་ལ་གཏད་
ནས་འདུག་ཅེས་གསུངས། ལོ་འདིར་གྲྭ་ཚང་གི་སྤྱི་བསྲུང་སྐབས་སུ། ཀ་ཐོག་གི་ཐུན་པ་
དངོས་གཞི་པ། མཁན་པོ་འོད་རབ། བླ་མ་མཆོག་གྲུབ། བླ་མ་རབ་དགའ་སོགས་དང་།
ཆོས་ཚན་གཉིས་པ་ཀ་ཐོག་དཔལ་ཤེར། བླ་མ་ཟླ་བཟང་། འཇིགས་མེད། ལྷ་དབང་སོགས་



མཁན་ཀུན་དགའ་ཤེས་རབ་གསལ་བྱེད།
ཤར་འཛམ་ཐང་པ་ངག་དབང་བློ་གྲོས་གྲགས་པའི་རྣམ་ཐར།
པོད་དང་པོ།
ཀྱི་ཆོས་ཚན་དང་ཆོས་ཚན་གཉིས་པོ་ལ་ཆོས་འབྲེལ་གྱི་ཚུལ་དུ་རྗེ་བླ་མ་འདི་ཉིད་ཀྱིས་སྦྱོར་
བ་ཡན་ལག་དྲུག་གི་སྔོན་འགྲོ་དངོས་གཞི་རྗེས་ཁྲིད་དང་བཅས་པ་ཡོངས་སུ་རྫོགས་པ་སྤྱན་
གྱིས་ལྟ་སྟངས་ཧྲིག་གེར་མཛད་བཞིན་ཐུགས་ཐོག་ནས་མཚན་གཅིག་ལ་རྫོགས་པར་གསུངས།
དགུང་གྲངས་སོ་བདུན་བཞེས་པ་གདོང་ངན་ཞེས་མེ་སྤྲེལ་༼༡༩༥༦༽ལོར་གཙང་ཆེན་
གཟིམས་ཁང་ཕོ་བྲང་དུ་ཐུན་པ་སྦྱོར་དྲུག་པ་གཙང་བ་སྐུ་འབྲིང་གི་ཡང་སྤྲུལ་གཙང་ཆེན་མཆོག་
སྤྲུལ་༧ངག་དབང་བསོད་ནམས་དཔལ་ལྡན་ཕྱོགས་ལས་རྣམ་རྒྱལ། སྤྲུལ་ངག་དབང་ཤེས་
རབ་བློ་འཕེལ། སྤྲུལ་སངས་རྒྱས་འོད་ཟེར། རྐ་ར་སྤྲུལ་སྐུ་ངག་དབང་དཀོན་མཆོག་བསྟན་
འཛིན། དབོན་པོ་ཀུན་བཟང་། བསྟན་འཕེལ། རིན་ཆེན་རྣམ་རྒྱལ། བློ་གྲོས། ཀུན་དགའ་
རིན་ཆེན། བསམ་འཕེལ། རིག་ནོར། ངག་ཚུལ། ཆོས་འཕེལ། དཀོན་ཁོ། འཇིགས་མེད་
འོད་ཟེར་སོགས་ཉི་ཤུ་སྟེ། ལོ་འདིར་ཡང་རྗེ་བླ་མ་དམ་པ་འདི་ཉིད་ཀྱིས་ཐུན་པ་སྦྱོར་དྲུག་
པ་སྔ་ཕྱི་ཐམས་ཅད་དང་སྒྲུབ་གྲྭ་གོང་འགབ་ཀྱི་སྒྲུབ་པ་པོ་རྣམས་དང་། བཤད་གྲྭ་གསར་
རྙིང་ཀུན་ལ་སྔར་རྒྱུན་བཞིན་དུས་སུ་བབས་ཤིང་ཉེ་བར་མཁོ་བའི་ཆོས་བཀའ་ཟབ་ཅིང་རྒྱ་
ཆེ་བ་ཉེ་བར་བསྩལ། འདི་ལོར་ཡང་གཟིམས་ཁང་གི་རྡོ་རྗེ་སློབ་དཔོན་ངག་དབང་དཀོན་
མཆོག་དར་རྒྱས་གང་གི་མདུན་ནས། རྗེ་དམ་པ་འདི་ཉིད་ཀྱིས་ཕྱག་ལེན་ཡང་དག་པ་
མཛད་དེ་གཟིམས་ཁང་ཕྱི་ནང་གི་འདུས་པ་མང་པོ་དང་མཉམ་གཅིག་ཏུ་དུས་འཁོར་དབང་
ཆེན། ཤངས་ཆོས་ནི་གུའི་བཀའ་ཕྱི་ནང་ཡོངས་རྫོགས། ཕུར་བ་འཁོན་ལུགས་རྗེ་བཙུན་
རིན་པོ་ཆེའི་བཞེད་དགོངས་ལྟར་འཇམ་མགོན་བློ་གྲོས་མཐའ་ཡས་ཏེ་ཀོང་སྤྲུལ་ཡོན་ཏན་
རྒྱ་མཚོས་མཛད་པའི་དབང་ཆོག་གི་སྟེང་ནས་སྟོད་ལས་བྱང་ཆུབ་སྒྲུབ་པ་དང་། སྨད་ལས་
དགྲ་བགེགས་སྒྲོལ་བ། དཀར་བདུད་རྗེས་གནང་སོགས་དང་བཅས་པའི་དབང་བཀའ་ཅི་
རིགས་ པ་ལེགས་པར་གསན། གཞན་ཡང་ལོ་དེར་བླ་མ་ངག་དབང་དཀོན་མཆོག་དར་རྒྱས་
II



ཇོ་ནང་དཔེ་ཚོགས།
སྤྱིའི་དེབ་དགུ་བཅུ་པ།
ཀྱི་མདུན་ནས་མགོན་པོ་ཁྲོ་བཅུའི་དབང་དང་གཟའ་དབང་ཡང་གསན་པར་མངོན། འདི་
སྐོར་ཞིག་ཏུ་རྗེ་དམ་པ་འདི་ཉིད་ཀྱིས་ཁོང་གི་ཐུགས་སློབ་མཆོག་གྱུར་གཙང་ཆེན་མཆོག་
སྤྲུལ་སྐུ་སྐྱེས་གཞོན་ནུ་ངག་དབང་འཇིགས་མེད་རྡོ་རྗེའི་ཐུགས་ཀྱི་བཞེད་དོན་ལྟར། ཚེ་འགུགས་
བསྡུས་པ་དང་། སྒྲོལ་མའི་གཡང་འགུགས་བསྡུས་པ་ཤིན་ཏུ་སྙན་ཞིང་འཇེབས་པ་བྱིན་
རླབས་ཀྱི་དགེ་མཚན་དང་ལྡན་པ་གཉིས་རྩོམ་པར་མཛད་དོ། །ཕལ་ཆེར་སྔ་ཕྱི་ཅི་རིགས་
པར་ལོ་རེ་བཞིན་གཙང་བ་གྲྭ་ཚང་གི་སྤྱི་བསྲུང་དུ་ཡང་བྱོན་པར་མཛད། ལོ་འདིའི་དཔྱིད་དུས་
སུ་གྲྭ་ཚང་གི་སྤྱི་བསྲུང་སྐབས་སུ་བླ་མ་ཀུན་དགའ་དང་སངས་རྒྱས་དཔལ་སོགས་ཤུག་ནང་
ས་དམར་དཔལ་རྩེ་དགོན་གྱི་ཐུན་པ་རྣམས་ལ་ཆོས་འབྲེལ་དུ་སྦྱོར་དྲུག་ཉམས་ཁྲིད་སོགས་
ཆོས་བཀའ་ཅི་རིགས་པ་བསྩལ། བརྩེ་ཟླ་མཆོག་གྱུར་ཡོན་ཏན་བཟང་གང་གི་ཡིད་ཀྱི་ཉེས་
སྒོ་ལེགས་པོར་བསྡམས་པའི་ཆེད་དུ་མོས་འདུན་གྱིས་བསྐུལ་ངོར་ཁྲོ་བ་འགོག་བྱེད་ཀྱི་
ཐབས་ཚུལ་གདུག་སེམས་གདུང་བ་འཕྲོག་པའི་བདུད་རྩིའི་ཟེགས་མ་ཞེས་བྱ་བ་བརྩམས།
འདི་སྐོར་གོང་འོག་ཅི་རིགས་རྣམས་སུ་གཙང་བ་གྲྭ་མང་གི་འདུ་ཁང་སྟེང་གི་སྒྲུབ་གྲྭ་བ་ནི་
བླ་མ་འཇིགས་མེད། བརྩོན་འགྲུས། ཀ་ཀ་བླ་མ། མགོ་ལོག་པ་དགེ་འཕེལ། ཤེས་རབ་བཟང་།
མྱི་ནག་བླ་མ་འོད་ལྡན། བསྟན་རབ། རིན་རྒྱམ། འཇིགས་དཔལ་སོགས་ཡིན། དེ་ལས་གཞན་
མང་པོ་ཡོད་ཀྱང་སུ་སུ་ཡིན་དང་ལོ་རེ་རེ་བཞིན་གྱི་སྒྲུབ་གྲྭ་བ་སུ་ཡིན་སོགས་ཀྱི་ཁུངས་
གསལ་བོར་མ་རྙེད་པས་འབྲི་མ་ནུས་སོ། །
དགུང་གྲངས་སོ་བརྒྱད་བཞེས་པ་གསེར་འཕྱང་ཞེས་མེ་བྱ་༼༡༩༥༧༽ལོར་གཙང་ཆེན་
གཟིམས་ཁང་ཕོ་བྲང་དུ། ཐུན་པ་སྦྱོར་དྲུག་གསར་པ་བླ་མ་ཀུན་ལྡན། བླ་མ་མཉམ་ཉིད།
བསེ་དགོན་གྱི་བླ་མ་ཀུན་དགའ་བསོད་ནམས། རྒྱལ་རོང་བ་བོ་ཀུན་ལྡན། རྒྱལ་རོང་བློ་མ་
བསོད་ནམས་རྒྱལ་མཚན། ཕྱིས་སུ་གཙང་བ་གྲྭ་མང་གི་ཕྱག་མཛོད་ཆེན་མོར་གྱུར་ཏེ་བསྟན་
120



མཁན་ཀུན་དགའ་ཤེས་རབ་གསལ་བྱེད།
ཤར་འཛམ་ཐང་པ་ངག་དབང་བློ་གྲོས་གྲགས་པའི་རྣམ་ཐར།
པོད་དང་པོ།
པ་ལ་ཞབས་འདེགས་ཞུ་མཁན་ཝ་རིས་ཨ་པེ། བོ་འགྱུར་མེད། རིག་འཛིན་བཟང་པོ། དཀོན་
མཆོག རིན་ཆེན་བཟང་། པདྨ་ངེས་འཛིན། ཆོས་རིག འོད་གསལ། བྱམས་པ། ཆོས་ལྷུན།
འཇིགས་ཕྲིན། ཆོས་ལྡན། བསྟན་འཛིན། ཤེར་རྒྱམ། བླ་མ་ཆོས་བློས། གསང་སྔགས། ཀློང་
ཡངས། བློ་རྣམ། ཀུན་གྲོལ། མཆོག་ལྡན། ཆོས་ ལྷུན། འཇིགས་ མེད་ རྡོ་ རྗེ། བློ་ གྲོས་ དང་
ཉེར་བརྒྱད་དེ་དེ་རྣམས་དང་གཟིམས་ཁང་གི་ཐུན་པ་སྦྱོར་དྲུག་པ་ཆོས་ཚན་སྔ་ཕྱི་ཐམས་
ཅད་དང༌། བསྐྱེད་རིམ་སྣ་ཚོགས་ཉམས་ལེན་གྱིས་བཅད་རྒྱ་བྱེད་པའི་མཚམས་གྲྭ་བ་ཅི་
རིགས་དང་། གྲྭ་ཚང་འདུ་ཁང་སྟེང་གི་སྒྲུབ་གྲྭ་གོང་འགབ་ཀྱི་སྒྲུབ་པ་པོ་གསར་རྙིང་ཀུན་
དང༌། བཤད་གྲྭ་བ་འཛིན་གྲྭ་མཐོ་དམན་ཐམས་ཅད་ལ་རྗེ་བླ་མ་དམ་པ་འདི་ཉིད་ཀྱིས་སྔར་
རྒྱུན་ལྟར་མདོ་སྔགས་རིག་གནས་དང་བཅས་པའི་ཆོས་བཀའ་རྒྱ་ཆེར་བཀའ་དྲིན་དུ་བསྩལ།
ལོ་དེར་རྡོ་རྗེ་སློབ་དཔོན་ངག་དབང་དཀོན་མཆོག་དར་རྒྱས་ཀྱི་མདུན་ནས་སློབ་ཚོགས་
རྣམས་དང་མཉམ་གཅིག་ཏུ་དུས་འཁོར་མཆོག་དབང་དང་། ལོ་དུས་ལྟར་གྱི་ཁྲིད་ལུང་གང་
དགོས་སོགས་ཆོས་བཀའ་ཅི་རིགས་པ་གསན། ལོ་འདིའི་ཟླ་ལྔ་པའི་ནང་ཙམ་དུ་བླ་མ་རིན་
པོ་ཆེ་མཁན་སངས་རིན་དང་བླ་མ་ངག་ཕྲིན་སོགས་སློབ་མ་ཁ་ཤས་དང་མཉམ་དུ་ནས་
སེའི་ཆུ་ཚན་ལ་བྱོན་ནས་ཞག་བདུན་ཙམ་བཞུགས། དེ་སྐབས་ཉིན་ཞིག་གློ་བུར་དུ་གསུར་
བསྔོ་ཞིག་བྱེད་དགོས་གསུངས་ནས་གསུར་བསྔོ་རྒྱས་པ་བྱས། སླར་བྱོན་པའི་ལམ་དུ་ཕུར་
རྩ་དགྲ་འདུལ་ཤི་བ་དང་ཁེལ་ཏེ་དེའི་གཤིན་ཆོགག་ཏུ་ཕེབས་དགོས་བྱུང་། དེའི་སྐབས་སུ་
གཙང་བ་བསེ་མཆོག་སྤྲུལ་ངག་དབང་ཀུན་དགའ་ཕུན་ཚོགས་སམ་པདྨ་དབང་དྲག་རྩལ་
ཡང་དེར་ཕེབས་ནས་བླ་མ་རིན་པོ་ཆེ་དང་མཇལ་འཕྲད་གནང་སྟེ་མཆོག་སྤྲུལ་ཁོང་གིས་
ཐུགས་དགྱེས་པའི་སྒོ་ནས་ཕྱིས་འབྱུང་གི་ཚུལ་འགའ་རེའི་ལོ་རྒྱུས་དང་ཁོང་མི་རིང་བར་
གཙང་ཆེན་ཕོ་བྲང་དུ་འོང་ངེས་ཀྱི་བཀའ་མོལ་ཞིག་རྟེན་འབྲེལ་ལེགས་གནང་མཛད། ལོ་
i21



ཇོ་ནང་དཔེ་ཚོགས།
སྤྱིའི་དེབ་དགུ་བཅུ་པ།
དེའི་ཟླ་དྲུག་པའི་ཚེས་ཉེར་གཉིས་སྐོར་བླ་མ་རིན་པོ་ཆེའི་རྨི་ལམ་འོད་གསལ་དུ་བསེ་
མཆོག་སྤྲུལ་གྱིས་མནབ་གཟན་གྱིས་གཤོག་པའི་ཚུལ་མཛད་དེ་འཕུར་འོངས་ནས་ཁོང་གི་
སྐུ་ལུས་ལ་ཚུར་ཞུགས། ཡང་ཕར་འཕུར་སླར་ཚུར་ཐིམ་དེ་འདྲ་ལན་འགའ་མཛད་ནས་
མཐར་བྱིས་པ་དཀར་པོ་ཞིག་ཏུ་གྱུར་ཏེ་ཁོང་ལ་ཐིམ་པར་རྨིས། དེ་སྐོར་བསེ་མཆོག་སྤྲུལ་
དགོངས་ པ་ཆོས་དབྱིངས་ སུ་ ཐིམ་ པ་ ཡིན། རྗེ་བླ་མ་དམ་པ་འདི་ཉིད་ ཀྱིས་ གཙང་ཆེན་
གཟིམས་ ཁང་ ཕོ་བྲང་དུ་ཞབས་ སོར་འཁོད་པ་ནས་བཟུང་འདི་སྐོར་ཡན་ཆད་ སྔ་ ཕྱི་ཅི་
རིགས་ པར་ སྒོམ་བྱུང་གི་མཁྱེན་རབ་ཀློང་ནས་རྡོལ་ཏེ་གསུང་རབ་མང་པོ་ལྗགས་རྩོམ་
མཛད་པ་ཡང་འདི་ལྟར། བཤད་གྲྭ་སློབ་རིག་པ་བློ་གསར་གཞོན་ནུ་རྣམས་ཀྱི་བློ་འཛིན་གྱི་
ཆེད་དང་དོན་གཉེར་བ་དུ་མས་བསྐུལ་བ་སོགས་ལ་བརྟེན་ནས་ཐུགས་སྲས་མཆོག་གྱུར་བླ་
མ་ངག་དབང་ཡོན་ཏན་བཟང་པོས་བློར་བཟུང་བ་དེའི་གཞི་བྱས་ཏེ། ཕྱི་ནང་གྲུབ་མཐའི་
རྣམ་བཞག་བསྡུས་དོན་བློ་གསལ་ཡིད་ཀྱི་རྒྱན་བཟང་ཞེས་བྱ་བ་ཕྱི་རོལ་མུ་སྟེགས་རྟོག་གེ་
སྡེ་དྲུག་དང༌། ནང་པ་སངས་རྒྱས་པའི་གྲུབ་མཐའ་སྨྲ་བ་བཞི། ཁྱད་ པར་དབུ་མ་པའི་
སྐབས་སུ་ངེས་དོན་འཁོར་ལོ་ཐ་མའི་རྗེས་འབྲང་དབུ་མ་གཞན་སྟོང་བའི་རང་ལུགས་རྩལ་
དུ་བཏོན་ཅིང་། གྲུབ་མཐའ་རེ་རེ་ལ་ཡང་རྩ་བའི་སློབ་དཔོན་ངོས་བཟུང་བ། འདོད་པ་སྟོན་
པའི་གཞུང་ལུགས། དེའི་འདོད་པའི་ཁྱད་པར་བཅས་དང༌། འདོད་པའི་ཁྱད་པར་གྱི་སྐབས་སུ་
གཞི་ལམ་འབྲས་གསུམ། ལམ་གྱི་སྐབས་སུ་ལྟ་སྒོམ་སྤྱོད་གསུམ་སོགས་ཤིན་ཏུ་གསལ་
ཞིང་རྒྱས་བསྡུས་འཚམས་པ་གོ་སླ་བ་བློར་འཛིན་བདེ་བ་སོགས་ཁྱད་ཆོས་དུ་མ་དང་ལྡན་
པའི་ངོ་མཚར་རྨད་དུ་བྱུང་བའི་གཞུང་འདི་རྩོམ་འབྲི་མཛད།གཞན་ཡང་ས་ལམ་གྱི་རྣམ་
བཞག གུ་ཎ་ བྷ་དྲས་ཞུས་ངོར་ཞི་ལྷག་དང་བསམ་གཟུགས་སོགས་ཀྱི་རྣམ་བ་
རྣམ་བཤད་ཉུང་
བསྡུས་བློ་གསལ་ཡིད་ཀྱི་དགའ་སྟོན་ཞེས་བྱ་བ། ངག་དབང་མཁས་གྲུབ་དཔལ་གྱི་ཞུས་
122



མཁན་ཀུན་དགའ་ཤེས་རབ་གསལ་བྱེད།
པོད་དང་པོ།
ཤར་འཛམ་ཐང་པ་ངག་དབང་བློ་གྲོས་གྲགས་པའི་རྣམ་ཐར།
ངོར་ཐོག་མཐའ་བར་དུ་དགེ་བའི་གཏམ་བཟང་ཡང་དག་ཆོས་བློའི་མྱུ་གུ་སྐྱེད་བྱེད། དགེ་
ཚུལ་གྱི་བསླབ་པ་བསྲུང་ཚུལ་བསྡུས་པ། བླ་མ་ངག་མཁས་ཀྱིས་ཞུས་ངོར་བདེ་བ་ཅན་དུ་
སྐྱེ་བའི་རྒྱུ་ཚོགས་སྒྲུབ་ཚུལ་རྣམ་དག་ཞིང་གི་ལམ་བཟང་ཞེས་བྱ་བ་སོགས་མདོ་ཕྱོགས་ཀྱི་
གཞུང་མང་པོ་དང༌། སྦྱོར་དྲུག་སྤྱི་དོན་རྫོགས་རིམ་ཡན་ལག་དྲུག་གི་བསྡུས་དོན་རབ་གསལ་
ནོར་བུའི་མེ་ལོང་སོགས་དང༌། ཁྱད་པར་དུ་རྟོགས་པའི་དབང་ཕྱུག་རྡོ་རྗེ་སློབ་དཔོན་དུ་
འོས་པ་རྡོ་རྗེ་འཛིན་པ་ཆེན་པོ་གསང་སྔགས་ལམ་གྱི་མངོན་རྟོགས་རྒྱས་པའི་བླ་མ་དམ་པ་
གནས་ལུགས་དེ་ཉིད་ཀྱི་ཉམས་མྱོང་རབ་ཏུ་གསལ་བའི་ཐུགས་མངའ་ཀ་ཐོག་བླ་མ་ངག་
དབང་རབ་གསལ་མཆོག་གིས་ལེགས་བྱས་རྟེན་འབྲེལ་མཚོན་བྱེད་ཐབས་ཤེས་རྟོགས་
མཆོག་རྡོར་དྲིལ་ཟུང་གིས་ཐོག་དྲངས་དངོས་རྫས་ཀྱི་འབྱོར་བའི་མཎྜལ་དང་བཅས་ནན་
གྱིས་ཞུས་པ་དང་སློབ་རིག་པ་ཡེ་ཤེས་བཟང་ནས་ཀྱང་དེ་ལུགས་ཀྱིས་ཞུས་པའི་ངོར་ཟབ་
མོ་ངེས་གསང་གི་ལྟ་བའི་རྣམ་པར་བཤད་པ་ཉུང་བསྡུས་ངེས་གསང་པདྨོ་འབྱེད་པའི་ཉི་
ཟེར་ཞེས་བྱ་བ་ངེས་དོན་འཁོར་ལོ་ཐ་མའི་དགོངས་དོན་དང་འབྲེལ་བའི་ཟབ་མོ་ངེས་
གསང་གི་ལྟ་བའི་གནད་ཟབ་གསང་མཆོག་གི་ཐེག་པའི་རྣལ་འབྱོར་གྱིས་ཉེ་བར་བརྒྱན་
པའི་ཚུལ་ལས་བརྩམས་ཏེ་འདིའི་ཡིན་ལུགས་རྗེ་རྒྱལ་བ་གཉིས་པ་ཇོ་ནང་པ་ཆེན་པོའི་
དགོངས་པ་བཞིན་རྗེ་བཙུན་ཐམས་ཅད་མཁྱེན་པའི་ལེགས་པར་བཤད་པའི་གསུང་རབ་
རྣམས་ལ་བརྟེན་ནས། སྔགས་ཀྱི་གཞན་སྟོང་གི་གཞི་ལམ་འབྲས་གསུམ་གསལ་བར་སྟོན་
པ་ཉུང་ངུ་རྣམ་གསལ་ཡང་དག་རྫོགས་ཀྱི་ཁྱད་ཆོས་དང་ལྡན་པའི་ལེགས་བཤད་བླ་ན་མེད་
པའི་བསྟན་བཅོས་རྩོམ་པར་མཛད་དེ། སྐུལ་བ་པོ་རྟོགས་པ་མཆོག་གྱུར་བླ་མ་ངག་དབང་
རབ་གསལ་ཁོང་ཉིད་སོགས་ནང་ཐུགས་སློབ་འགའ་ཞིག་ལ་རྗེ་བླ་མ་དམ་པ་འདི་ཉིད་ཀྱིས་
རྩ་བསྡུས་ སོགས་ རྒྱུད་དང་། སེམས་འགྲེལ་སྐོར་གསུམ་སོགས་ དགོངས་འགྲེལ་བསྟན་
12



ཇོ་ནང་དཔེ་ཚོགས།
སྤྱིའི་དེབ་དགུ་བཅུ་པ།
བཅོས་ཏེ་ཚད་མར་གྱུར་པའི་གསུང་རབ་དུ་མའི་ལུང་དང༌། རྣམ་པར་དག་ཅིང་དྲི་མ་མེད་
པའི་རིགས་པའི་རྣམ་གྲངས་དུ་མ་དང་བཅས་ཁོང་གིས་ཉམས་སུ་བཞེས་པའི་རྟོགས་པ་
དང་སྦྱར་ཏེ་ཟབ་ཁྲིད་རྒྱས་པར་གནང་བས་རྟོགས་ལྡན་བླ་མ་དེ་ཉིད་ཀྱི་ཐུགས་དགྱེས་པ་
ཆེན་པོས་བླ་མ་དམ་པ་འདི་ཉིད་ནི་ཕྱི་ཐོས་བསམ་མཁས་པའི་ཡོན་ཏན་མ་ཟད་ནང་སྒོམ་
པ་མྱོང་བའི་ཡོན་ཏན་མཆོག་དང་ལྡན་པ་སངས་རྒྱས་བྱང་སེམས་ཀྱི་རྣམ་སྤྲུལ་ཡིན་ངེས་
འདི་འདྲ་སྙིགས་མའི་དུས་འདིར་ཡོད་པ་ངོ་མཚར་ཆེ་ཞེས་བསྟོད་བཀུར་བསྔགས་པའི་མེ་
ཏོག་ཡང་ཡང་འཐོར་ཞིང་། ཁོང་གི་ཉམས་རྟོགས་ལ་ཡང་
ང་བོགས་བསྐྱེད་ཆེན་པོ་ཐོན་པར་
ཕྱིས་སུ་བདག་ལ་ཡང་གསུངས། དེ་ལ་སོགས་པ་སྔགས་ཀྱི་བསྟན་བཅོས་ཀྱང་དུ་མ་མཛད།
གཞན་ཡང་འདི་སྐོར་གོང་འོག་ཅི་རིགས་སུ་སེམས་ཁྲིད་དང་། ལྟ་བའི་ཉམས་མགུར། བླ་
རྣམ་དང་། གསོལ་འདེབས། བསླབ་བྱ་དང་། ཞལ་གདམས་སོགས་ཀྱང་ཅི་རིགས་པ་རྩོམ་
པར་མཛད་དོ། །གཞན་ཡང་ཏོ་ཙ་བླ་མ་མཁས་དཔལ་སོགས་དོན་གཉེར་འགས་ཞུས་ངོར་
གེ་སར་དང་གླིང་གི་དཔའ་ཐུལ་རྣམས་ཀྱི་གསོལ་མཆོད་འགའ་རེ་ཡང་རྩོམ་པར་མཛད།
འདི་སྐོར་ཞིག་ཏུ་མགོ་ལོག་ཕྱོགས་ཀྱི་བླ་མ་ཞིག་ལ་ཁམས་མི་བདེ་བ་བྱུང་ནས་འཛམ་ཐང་
གཙང་ཆེན་གཟིམས་ཁང་ཕོ་བྲང་དུ་བླ་མ་ངག་དབང་དཀོན་མཆོག་དར་རྒྱས་ཀྱི་མདུན་དུ་
འོངས་ནས་བདག་ལ་ནད་ངན་པ་ཞིག་ཐེབས་འདུག་གཉིད་ཀྱང་གཏན་ནས་མི་ཡོང་། དེ་
ལ་ཅི་དགའ་གང་དྲག་ཞུས་ཚེ། བླ་མའི་ཞལ་ནས་ཁྱོད་བླ་མ་བློས་གྲགས་ཀྱི་མདུན་དུ་སོང་
དང་ཐབས་ཡོད་གསུངས། དེས་དེ་བཞིན་དུ་བླ་མ་རིན་པོ་ཆེ་ལ་ཞུས་པས་བླ་མའི་ཞལ་
ནས་ སྐྱོན་མེད་ ཁྱོད་ལ་ནད་ཞིག་གཏན་ནས་མེད། གཉིད་མེད་ན་ཆོས་འཇིག་རྟེན་གང་
བསྒྲུབ་ན་བསྒྲུབ་ནུས། ཚེ་ཕྱེད་གཉིད་ཡིན་པས་དེ་མེད་ན་ཤིན་ཏུ་བཟང་གསུངས་ཤིང་།
ཁྱོད་ལ་སྒོམ་སྐྱོན་ཐེབས་པ་ཡིན་ཞེས་གསུངས་ནས་སྤོག་ཆོག་དང་། གེགས་སེལ། ངོ་སྤྲོད་
124



མཁན་ཀུན་དགའ་ཤེས་རབ་གསལ་བྱེད།
པོད་དང་པོ།
ཤར་འཛམ་ཐང་པ་ངག་དབང་བློ་གྲོས་གྲགས་པའི་རྣམ་ཐར།
སོགས་བྱས་ཏེ་དེ་མ་ཐག་བླ་མ་དེའི་ནད་སངས་དྲག་ཏུ་སོང་། ཁམས་དྭངས་ཤིང་གཉིད་
འོངས་ནས་ཕྱིར་ཉིན་ཉི་མ་ཤར་བའི་བར་དུ་མ་སད། གཞན་ཡང་ཀ་ཐོག་བློ་མ་རབ་གསལ།
ར་འོབས་བླ་མ་རིན་བཟང་། ར་འོབས་བླ་མ་གྲགས་བཟང་སོགས་འཛི་སྟོད་སྨད་རྔ་བ་མགོ་
ལོག་སོགས་ཕྱོགས་སོ་སོ་ནས་སྔ་ཕྱི་ཅི་རིགས་པར་བྱོན་པའི་བླ་སེར་སྒོམ་སྐྱོན་ཐེབས་པ།
རླུང་སྐྱོན་ཞུགས་པ། སྲོག་གེགས་ལྡང་བ། འཕོ་ཉམས་བྱུང་བ་སོགས་ལ་གེགས་སེལ་དང་
སྤོག་ཆོག་རླུངབཅོས་ངོ་སྤྲད་པ་སོགས་གནང་ནས་རླུང་སྐྱོན་དང་སྒོམ་གེགས་བསལ་བ།
ཉམས་ལེན་ལ་བོགས་སྐྱེད་འདོན་པ། སྐུ་ཚེ་བསྲིང་བ་སོགས་ཤིན་ཏུ་མང་ངོ༌། །འདི་སྐོར་
གོང་འོག་གང་རུང་ཞིག་ཏུ་བསེ་དགོན་གྱི་གྲྭ་བ་ཡེ་ཤེས་གྲགས་པ་ཟེར་བའི་ནད་པ་ཞིག་
གཙང་ཆེན་གཟིམས་ཁང་དུ་ཡུན་རིང་མཚམས་བསྒྲུབ་ལ་བཞུགས་ནས་མཐར་གནས་ངེས་
མེད་རི་ཁྲོད་དུ་བྱོན་པར་ཆས་ཚེ་སྐྱབས་རྗེ་བླ་མ་མཆོག་གིས་བསླབ་བྱ་དང་ཞལ་གདམས་
མང་པོ་གནང་ཞིང་ཁྱོད་ལ་བླ་མ་རྡོ་རྗེ་འཆང་གི་གདམས་ངག་སྙིང་ལ་བཞག་ཡོད་པས་དེ་
མ་བརྗེད་པར་སོང་། གཉེན་ཉེ་དུ་ནོར་ལོངས་སྤྱོད་སོགས་གང་གིས་ཀྱང་ཁྱོད་ལ་ཕན་པ་
མེད། སྐྱོབས་ངེས་པ་དཀོན་མཆོག་གསུམ་དང་བླ་མའི་གདམས་ངག་ཁོ་ན་ཡིན་པས་དེ་མ་
བརྗེད་པར་སེམས་ལ་འཛིན་པར་གལ་ཆེ་ཞེས་གསུངས་ཤིང་ཁྲེས་པོ་རྒྱབ་ཏུ་བཞག་ནས་
སྨོན་ལམ་མང་པོ་བཏབ་སྟེ་ལམ་ལ་བཞག་གོ །འདི་སྐོར་རྗེ་བླ་མ་དམ་པ་གང་གི་སློབ་མ་
མཁས་གསལ་ཞེས་པ་མགོ་ལོག་ཕྱོགས་སུ་འགྲོ་སྐབས་གྲུབ་པའི་དབང་ཕྱུག་ཆེན་པོ་རྡོ་རྗེ་
སློབ་དཔོན་གདོང་ཡངས་བླ་མ་མཚམས་པ་ངག་དབང་སྨོན་ལམ་བཟང་པོ་དང་མཁན་ཆེན་
གསང་སྔགས་བསྟན་འཛིན་རྣམ་གཉིས་ཀྱི་ཐུགས་སློབ་མཆོག་གྱུར་མཁས་བཙུན་བཟང་
གསུམ་གྱི་ཡོན་ཏན་ཕུལ་བྱུང་དང་ལྡན་པ་རྗེ་མ་ཏི་རིན་པོ་ཆེ་ལ་དད་གུས་ཆེ་བའི་སྲུ་ཚ་མཁན་
པོ་ཡེ་ཤེས་བཟང་ལ་རྗེ་བླ་མ་ངག་དབང་བློ་གྲོས་གྲགས་པ་ལ་ཞབས་བརྟན་གསོལ་འདེབས་
125



ཇོ་ནང་དཔེ་ཚོགས།
སྤྱིའི་དེབ་དགུ་བཅུ་པ།
ཞིག་རྩོམ་པར་ཞུས། ཁོང་གིས་ཞལ་རྩེད་ཀྱི་ཚུལ་དུ། འོ་ཡ་བླ་མ་བློ་གྲོས་གྲགས་པའི་རྣམ་
ཐར་བདག་གིས་ཐོས་མྱོང་ཁོང་ལ་ཐུགས་ཁྲོ་བ་མེད་པ་ལས་སྐྱོན་ཅི་ཡང་མེད་ཟེར། ཞེས་
གསུངས་ཤིང་། ཞབས་བརྟན་གསོལ་འདེབས། གང་ཐུགས་མཁྱེན་པའི་མཁའ་ཀློང་ཡངས་
པོ་རུ། །བརྩེ་ཆེན་རླུང་གི་ཤིང་རྟ་འབུམ་འཁྲིགས་ཏེ། །ལེགས་བཤད་ཆར་གྱིས་གདུལ་བྱ་
པད་མོའི་ཚལ། །སྨིན་མཛད་བློ་གྲོས་གྲགས་པར་གསོལ་བ་འདེབས། །རང་དོན་ཞི་བའི་
གོ་འཕང་མཆོག་བརྙེས་ཀྱང་། །སྙིགས་དུས་གདུལ་བྱ་རྣམ་གྲོལ་སར་འགོད་ཕྱིར། །དུར་
སྨྲིག་གར་གྱི་རྣམ་རོལ་སྤྲུལ་བའི་སྐུ། །བློ་གྲོས་གྲགས་པའི་ཞབས་ལ་གསོལ་བ་འདེབས། །
བསླུ་མེད་བླ་མ་མཆོག་གསུམ་ཐུགས་རྗེ་དང་། །སློབ་འབངས་ཡོངས་ཀྱི་གང་བསགས་དགེ་
བའི་མཐུས། ། གང་ གི་ ཞབས་པད་རྟག་བརྟན་རྡོ་ རྗེའི་ ཁྲིར། །བདག་ སོགས་ མོས་ངོར་
བསྐལ་བརྒྱར་བཞུགས་གསོལ་འདེབས། །བདག་ཀྱང་སྐྱེ་ཀུན་ཁྱེད་དང་མི་འབྲལ་ཞིང༌། །
ཟབ་རྒྱས་གསུང་གི་བདུད་རྩི་འཐུང་བ་དང་། །སྤངས་རྟོགས་ཡོན་ཏན་མ་ལུས་ཀུན་རྫོགས་
ནས། །མཁའ་མཉམ་འགྲོ་བའི་དེད་དཔོན་བྱེད་པར་ཤོག །ཅེས་གསུངས་སོ། །དེ་མཚུངས་སུ།
འཇམ་མགོན་ཏཱ་ར་ནཱ་ཐའི་སྤྲུལ་པའི་ཟློས་གར་དུ་གྲགས་པ་མཁས་ཤིང་གྲུབ་པའི་དབང་
ཕྱུག་ རྡོ་ ཡུལ་འབྲོག་དགེ་མཆོག་སྤྲུལ་འཇམ་དབྱངས་མཁྱེན་རབ་རྒྱ་མཚོ་མཆོག་ གིས།
ཐམས་ཅད་མཁྱེན་པ་ངག་དབང་བློ་གྲོས་གྲགས་པ་གང་ཉིད་ལ་བསྟོད་བཀུར་བསྔགས་
པས་བརྟན་བཞུགས་ཡིག་ཕྲིན་གྱི་ལམ་ནས་ཕུལ་བ་འདི་ལྟར། སྐྱེས་ཐོབ་ཡོན་ཏན་འདབ་
སྟོང་བཞད་པའི་རྩེར། །རང་འཁྲུངས་མང་ཐོས་བཅུད་ལྡན་ཟེའུ་འབྲུ་ཅན། །རྒྱལ་བསྟན་འོ་
མཚོ་མཛེས་པའི་རྒྱན་གཅིག་པུ། །སྨྲ་བའི་དབང་ཕྱུག་ཆེན་པོའི་སྐུ་དྲུང་དུ། །འདོད་ཡོན་
ལོག་འཚོའི་བཙན་དུག་ནགས་ཀྱི་ཚལ། །ཆོས་བརྒྱད་རྣམ་པར་བཀྲ་བའི་མདོངས་མཐའ་
ཅན། །དེ་ཡིས་དང་བས་གཤོག་ཟུང་ཐལ་སྦྱར་ཏེ། །རྒྱང་རིང་ཡུལ་ནས་ཞུ་མཆིད་འདི་སྐད་
126



མཁེན་ཀུན་དགའ་ཤེས་རབ་གསལ་བྱེད།
པོད་དང་པོ།
།
ཤར་འཛམ་ཐང་པ་ངག་དབང་བློ་གྲོས་གྲགས་པའི་རྣམ་ཐར།
གསོལ། །དཔག་ཡས་ཚོགས་གཉིས་ཆུ་གཏེར་ཆེན་པོའི་ཀློང་། །གདུལ་བྱའི་བསོད་ནམས་
རླུང་གིས་ཉེར་བསྐུལ་མཐུས། །གྱེན་དུ་འཕྱུར་བའི་གཟུགས་སྐུ་ལྗོན་པའི་དབང༌། །རྒྱལ་
བསྟན་ས་ཆེན་དཀྱིལ་དུ་བརྗིད་འདི་རྨད། །རྨོངས་ཞེན་བ་ཚ་མ་ཡིན་ཐུགས་གསང་མཚོར། །
གཞུང་བཟང་སྟོང་གི་ཆུ་བོ་རོ་གཅིག་ཏུ། །འདྲེས་པའི་དགོངས་དོན་དབུ་བ་དཀར་པོའི་ཕྲེང་། །
གདུལ་བྱའི་ཐང་ལ་འབོ་བ་འདི་ཀོ་རྨད། །ལུང་རིགས་འདབ་མ་ཟུང་ལྡན་བུང་བ་ཁྱོད། །གསུང་
རབ་སྦྲང་རྩི་འཐུང་བས་མྱོས་བཞིན་པར། །རྩོད་ངག་མགྲིན་རྔ་བརྡུང་བའི་སྙན་པ་དེ། །
སྟོང་གསུམ་རིན་གྱིས་ཉོས་ཀྱང་ཐོབ་དཀའི་དཔལ། །ཉི་ཟླ་ཟུང་གིས་ཉིན་མཚན་རེས་མོས་
སུ། །སྣང་བའི་སྒྲོན་མེ་སྟོང་ཕྲག་སྤར་བྱས་ཏེ། །གླིང་བཞི་མྱུལ་མཐར་མཁས་པ་ཁྱོད་གཅིག་པུ། །
མགྲོན་གྱི་ཕུལ་དུ་རྙེད་སྙམ་འཕྱང་མོ་ཉུག །རྒྱལ་བསྟན་འཕེལ་འགྲིབ་ཁྱོད་ལ་རག་ལས་པས། །
ཐུགས་རྗེས་གཡར་དམ་ཐ་ཚིག་མི་ལྷོད་པར། །ཇི་སྲིད་ས་ཆེན་རྒྱ་མཚོ་གནས་ཀྱི་བར། །དེ་
སྲིད་ཞབས་པད་བརྟན་པར་བདག་གསོལ་འདེབས། །བླུན་རྨོངས་ཞུ་མཆིད་རྣ་བའི་བཅུད་
ལེན་འདི། །སྨྲ་དབང་ཁྱོད་ཀྱི་སྙན་གྱི་བུ་ག་རུ། །ཚིགས་སུ་བཅད་པའི་རོལ་མོ་འཁྲོལ་ལགས་
ཀྱི། །སྡེབ་སྦྱོར་དམན་ཡང་ཐུགས་ཁྲེལ་མི་གནང་ཞུ། །ཞེས་ཕུལ་ལོ། །དེ་ལ་སོགས་པ་ཡུལ་
ཐག་རིང་ཕྱོགས་སོ་སོར་བཞུགས་པའི་ཆོས་བརྒྱུད་སོ་སོའི་སྐྱེས་ཆེན་དམ་པ་དུ་མས་འཇམ་
མགོན་ངག་དབང་བློ་གྲོས་གྲགས་པ་མཆོག་ལ་ཐུགས་དགྱེས་པས་བསྟོད་བཀུར་བསྔགས་
པ་དང་བརྟན་བཞུགས་ཞུ་བའི་ཕྲིན་ཡིག་དང་ཆབ་ཤོག་ཕུལ་བ་ཡང་གྲངས་ལས་འདས་
པར་མངོན། དེ་ལྟར་ཡང་མདོ་ཏིང་འཛིན་རྒྱལ་པོ་ལས། མཁས་པ་དང་ནི་མཁས་པའི་སྐྱེས་
བུ་དང་། །མཐུན་ཞིང་འབྱོར་བ་མར་དང་ཉིང་ཁུ་བཞིན། །ཞེས་དང་། དཔལ་མགོན་འཕགས་
པ་ཀླུ་སྒྲུབ་ཀྱིས། དམ་པ་དང་ནི་དམ་པར་མཐུན། །མཁས་པ་དང་ནི་མཁས་པ་མཐུན། །
ཞེས་གསུངས་པ་ལྟར་རོ། །
117



ཇོ་ནང་དཔེ་ཚོགས།
སྤྱིའི་དེབ་དགུ་བཅུ་པ།
ལོ་འདིར་སྐྱབས་འོག་པ་གུས་ཕྲན་རང་གིས་ཀྱང་རྗེ་བླ་མ་དམ་པའི་ཞལ་བཟང་ཐོག་
མར་མཇལ་བ་ཡིན་ཏེ། དེ་ཡང་རྗེ་བླ་མ་དམ་པ་འདི་ཉིད་རང་གི་ཚེ་རབས་ལས་ཀྱི་བླ་མ་ཡིན་
ནམ་སྙམ་སྟེ། ལོ་དུ་མ་ཞིག་གི་སྔོན་ནས་ཁོང་གི་མཚན་ཐོས་པ་ཙམ་གྱིས་ཀྱང་དད་པས་སྤུ་
ལོང་གཡོ་ཞིང་མིག་ནས་མཆི་མ་འཁྲུགས་ཏེ་བླ་མ་དེ་ཉིད་ཀྱི་ཞལ་མཇལ་འདོད་དང་ཆོས་
ཞུ་འདོད་ཀྱི་བློ་ལྡོག་ཏུ་མེད་པ་སྐོམ་པས་གདུང་བས་ཆུ་འདོད་པ་ལྟར་གྱུར་ན་ཡང་རེ་ཞིག་
སྟབས་མ་འགྲིག ལོ་འདིའི་ལོ་སྨད་དགུན་སྟོད་དུ་རང་ཡུལ་མགོ་ལོག་ཕྱོགས་ནས་ཁྲོ་སྐྱབས་
ཐུགས་རྗེ་ཆེན་པོ་ལ་མཇལ་སྐོར་དུ་འགྲོ་བ་འགའ་ཞིག་དང་མཉམ་དུ་འཛི་ཀ་ཕྱོགས་སུ་
སོང་ནས་ཐོག་མར་ས་དམར་དཔལ་རྩེ་དགོན་དུ་སླེབས། དེར་ཉིན་གཉིས་གསུམ་ཙམ་སྡོད་
པའི་ཚེ་ཡང་བླ་མའི་ཞལ་ནམ་མཇལ་ཐུབ་སྙམ་སྟེ་མྱུར་དུ་མཇལ་འདོད་ཧ་ཅང་ཆེ། དེ་ནས་
ས་དམར་དཔལ་རྩེ་དགོན་གྱི་གྲྭ་བ་མང་དགེའི་ཆོས་མཆོག་གིས་གྲོགས་བྱས་ཏེ། ཆོས་སྡེ་
ཆེན་པོ་ འཛམ་ ཐང་ དགོན་དཔལ་བསམ་ འགྲུབ་ནོར་བུའི་གླིང་གི་གཙང་ཆེན་བླ་མའི་
གཟིམས་ཁང་ཆོས་ཀྱི་ཕོ་བྲང་དུ། དུས་གསུམ་སངས་རྒྱས་ཀུན་མཁྱེན་ཇོ་ནང་པ་ཆེན་པོ་
དང་མདོ་སྔགས་རྒྱ་མཚོའི་མངའ་བདག་འཇམ་མགོན་ཏཱ་ར་ནཱ་ཐ་རྣམ་གཉིས་དང་ངོ་བོ་
དབྱེར་མ་མཆིས་པ་ཡོངས་རྫོགས་བསྟན་པའི་གསལ་བྱེད་སངས་རྒྱས་ཀུན་དངོས་རྡོ་རྗེ་
འཆང་དོན་གྱི་སླད་དུ་མཚན་ནས་ཞུ་ན་ངག་དབང་བློ་གྲོས་གྲགས་པ་གང་ཉིད་ཀྱི་གསེར་
ཞལ་ཉ་རྒྱས་ཟླ་བའི་དཀྱིལ་འཁོར་དངོས་སུ་མཇལ་བའི་སྐལ་བ་བཟང་པོ་ལེགས་པར་
ཐོབ་སྟེ། ཐོག་མར་བླ་མ་རིན་པོ་ཆེའི་ཞལ་བཟང་མཇལ་བ་ཙམ་གྱིས་ཀྱང་རང་རྒྱུད་ཀྱི་ཉོན་
མོངས་པ་མངོན་གྱུར་སོགས་རྟོག་ཚོགས་རགས་པ་རང་ཤུགས་ཀྱིས་ཞི་བར་གྱུར་ཅིང་ཡིད་
ལ་དགའ་བདེ་བརྗོད་མི་ཤེས་པ་སྐྱེས་སོ། །དེ་ནས་བླ་མ་རིན་པོ་ཆེས་ཐུགས་བརྩེ་བ་ཆེན་
པོས་ཁོ་བོ་རྗེས་སུ་བཟུང་ནས། ཞལ་གྱི་བུམ་པ་བཟང་པོ་ལས་ཟབ་
ལས་ཟབ་རྒྱས་གསུང་གི་བདུད་
128



མཁན་ཀུན་དགའ་ཤེས་རབ་གསལ་བྱེད།
ཤར་འཛམ་ཐང་པ་ངག་དབང་བློ་གྲོས་གྲགས་པའི་རྣམ་ཐར།
པོད་དང་པོ།
ལ་
རྩི་ལ་ངོམས་མེད་དུ་ལོངས་སྤྱོད་པའི་སྐལ་བ་ད་
བ་དང་ལྡན་ཏེ། བླ་མ་རིན་པོ་ཆེའི་ཞལ་ནས་བདག་
ལ་འདི་ལྟར་གསུངས་ཏེ། ད་ལན་དུས་ཀྱི་འཕོ་འགྱུར་སོགས་ཀྱིས་བར་ཆད་མ་བྱུང་ན་ཁྱོད་
ལ་བསྡུས་གྲྭ་དང་ཕར་ཕྱིན་གཉིས་ཁྲིད་ནས་དེ་ལ་སློབ་སྦྱོང་ནན་ཏན་ཞིག་བྱས་ན་ཁྱོད་ཀྱི་
སྔར་དཔེ་ཆ་ཅུང་ཟད་སློབ་སྦྱོང་བྱས་ཡོད་པས། དེ་ལས་དབུ་མ་རང་སྟོང་ངམ་ཐལ་རང་གི་
གཞུང་དང་། མངོན་པ་དང་། འདུལ་བ་སོགས་ལ་རང་གིས་ཡུན་དུ་དཔེ་རྟོགས་ལེགས་པོ་
བྱས་ན་ཆོག་པས། དེ་ནས་སྟབས་འགྲིགས་ན་རང་ལུགས་དབུ་མ་གཞན་སྟོང་གི་གྲུབ་མཐའ་
སྟོན་པའི་གཞུང་ལུགས་ཤིག་ཁྲིད་ནས་དེ་ལ་སློབ་སྦྱོང་བྱས་ན་བཟང་སྙམ་ན་ཡང་། དུས་
ཀྱི་འཕོ་འགྱུར་ལ་ཧ་ཅང་ཉེ་བའི་སྐབས་ཡིན་པས་བསམ་པ་ཇི་བཞིན་འགྲུབ་དཀའ་བར་
སྣང་ཞེས་གསུངས་པ་ལྟར་ཇི་བཞིན་དོན་དུ་ཁེལ་ཏེ། བླ་མ་རིན་པོ་ཆེའི་ཐུགས་ཀྱི་དགོངས་
པ་ལྟར་འགྲུབ་པའི་སྐལ་བ་དང་ལྡན་པའི་བསོད་ནམས་ཀྱིས་དབེན་ནའང་གསུམ་ལྡན་རྡོ་
རྗེ་འཛིན་པ་ཆེན་པོ་གང་གི་ཐུགས་རྗེ་དང་བྱིན་རླབས་ཀྱིས་གྱི་ན་བ་བདག་ཀྱང་རང་རེའི་མེ་
ཏོག་ཕོག་པའི་ལྷ་སྐལ་རྒྱལ་བ་གཉིས་པ་རྟོན་པ་བཞི་ལྡན་གྱི་བཞེད་དགོངས་རང་ལུགས་དབུ་
མ་གཞན་སྟོང་གི་ལྟ་གྲུབ་ལ་དད་པ་དང་ཡིད་ཆེས་ཅུང་ཙམ་ཡོད་པ་འདི་དང་། རང་རེ་རྒྱལ་
བ་ཇོ་ནང་པའི་བསྟན་པ་ལ་སེམས་ཁྲལ་ཅུང་ཟད་མ་ཉམས་པར་ཡོད་པ་ནི་དཔལ་ལྡན་བླ་
མ་དམ་པའི་ཐུགས་བསྐྱེད་དང་བྱིན་རླབས་ཡིན་པར་ངེས། དེའི་ཉིན་ཁ་ཤས་ནས་བླ་མ་
རིན་པོ་ཆེས་བདག་གཙང་ཆེན་གཟིམས་ཁང་ཕོ་བྲང་གི་མགོན་པོའི་རྟེན་ཁང་དུ་ཁྲིད་དེ་
བསྟན་སྲུང་ཡོངས་ཀྱི་གཙོ་བོ་དཔལ་ལྡན་གུར་གྱི་མགོན་པོའི་སྐུ་བརྙན་བྱིན་རླབས་ཀྱི་གཟི་
འོད་འབར་བའི་མདུན་དུ་སྙན་དར་ཕུལ་ཏེ་འཕྲིན་བཅོལ་དང་། མགོན་པོའི་དམ་ཚིག་གི་
ཕྱག་རྒྱ་བྱས་ནས་དམ་བཞག་མཛད། མཐར་ཁོང་གིས་གསུང་དབྱངས་ཤིན་ཏུ་སྙན་ཞིང་
འཇེབས་པས། གང་ཞིག་ཡིད་ལ་དྲན་པ་ཙམ་གྱིས་ཀྱང་། །འདོད་པའི་དངོས་གྲུབ་སྟེར་བར་
i།



ཇོ་ནང་དཔེ་ཚོགས་
སྤྱིའི་དེབ་དགུ་བཅུ་པ།
མཛད་པ་ཡི། །ཆོས་སྐྱོང་ཡིད་བཞིན་ནོར་བུ་ཁྱེད་ཉིད་མཆོད། །གང་གི་བསམ་དོན་འགྲུབ་
པའི་སྡོང་གྲོགས་མཛོད། །ཅེས་གསུངས་པ་དེ་ད་ལྟ་ཡང་བདག་གི་རྣ་ལམ་དུ་ལྷང་ལྷང་
གྲག་པའི་སྣང་བ་འཆར་གྱིན་འདུག དེ་ནས་བཟུང་བདག་ལ་ཆོས་དང་འཇིག་རྟེན་གྱི་བྱ་བ་
གང་ལ་ཡང་མི་འདོད་པའི་རྐྱེན་ངན་ཚབས་ཆེན་མི་འབྱུང་བ་ནི་དེ་ཉིད་ཀྱི་འཕྲིན་ལས་འཇུག་པ་
ཡིན་པར་གོར་མ་ཆག་སྙམ་མོ། །དེ་ནས་བླ་མ་རིན་པོ་ཆེའི་བདག་གཅིག་པུ་ལ་འཇམ་པའི་
དབྱངས་ཐུབ་བསྟན་དགེ་ལེགས་རྒྱ་མཚོས་མཛད་པའི་བསྡུས་གྲྭའི་སྤྱི་དོན་རིན་ཆེན་སྒྲོན་
མེ་ཞེས་ བྱ་བ་གྲུབ་མཐའ་སྨྲ་བ་བཞིའི་འདོད་ཚུལ་དང་གཞུང་བཀའ་པོད་ལྔའི་གནད་
རྣམས་ཕྱོགས་གཅིག་ཏུ་བསྡུས་པའི་བསྟན་བཅོས་ཆོས་ཀྱི་མཛོད་ཆེན་པོ་དེ་ཉིད་དང་། དེའི་
ཟུར་དཔྱད་ཉིན་བྱེད་སྣང་བ་དང་བཅས་པ་ཟབ་ཁྲིད་རྒྱས་པ་བཀའ་དྲིན་དུ་བསྩལ་ཞིང་བདག་
གིས་ཀྱང་སློབ་གཉེར་དང་སྐྱོར་སྦྱང་བྱེད་ཁུལ་བྱས། འོན་ཀྱང་ད་ལྟ་ཕྱིར་དྲན་བྱས་ན་བདག་ནི་
སྙོམ་ལས་ཀྱི་ལེ་ལོ་ཤིན་ཏུ་ཆེ་བས་སློབ་སྦྱོང་ལ་བརྩོན་པ་ཆེན་པོ་བྱེད་མ་ནུས་པ་དྲན་ཚེ་
འགྱོད་ཀྱང་འཕྱིས་འདུག་གོ །འདི་སྐོར་ཞིག་ཏུ་མགོ་ལོག་ཕྱོགས་ལྕམ་མདའ་དགོན་ནས་
ས་དམར་དགོན་དུ་བཞུགས་པའི་ནགས་བླ་མ་སེང་བཟང་ཞེས་པ་བསླབ་གསུམ་རྒྱན་གྱིས་
མཛེས་ཤིང་རྟོགས་པ་མཆོག་ཏུ་གྱུར་པ་ཞིག་འཛམ་ཐང་དུ་ཕེབས་པ་ལ་བདག་གིས་མཇལ་
སྣ་དྲངས་ཏེ་རྗེ་བླ་མ་རིན་པོ་ཆེའི་སྐུ་མདུན་དུ་མཇལ་བར་སོང་ནས་ཆོས་འབྲེལ་ཞུས་པ་ན་
རྗེ་བླ་མ་དམ་པ་འདི་ཉིད་ཀྱིས་ངེད་རང་གཉིས་ལ་དཔལ་དུས་ཀྱི་འཁོར་ལོའི་རྫོགས་རིམ་
རྡོ་རྗེའི་རྣལ་འབྱོར་གྱི་སྔོན་འགྲོ་ཆོས་བདུན་དང་། དངོས་གཞི་སྦྱོར་བ་ཡན་ལག་དྲུག རྗེས་
ཁྲིད་དང་བཅས་པ་མདོར་བསྡུས་གསལ་ཞིང་གོ་སླ་བ་ཐུགས་ཐོག་ནས་ཤར་མར་
པས་རང་ཅག་གཉིས་ལ་དད་པ་བླ་ལྷག་ཏུ་འཕེལ་ཞིང་ནགས་བླ་མ་སེང་བཟང་གི་ཐུགས་
ངོ་མཚར་ཞིང་ཡ་མཚན་ཏེ་བསྟོད་བསྔགས་རྒྱ་ཆེར་མཛད་དོ། །འདི་སྐོར་གཙང་ཆེན་གཟིམས་
13



མཁན་ཀུན་དགའ་ཤེས་རབ་གསལ་བྱེད།
ཤར་འཛམ་ཐང་པ་ངག་དབང་བློ་གྲོས་གྲགས་པའི་རྣམ་ཐར
པོད་དང་པོ།
མ*
ཁང་ཕོ་བྲང་དུ་ཐུན་པ་སྦྱོར་དྲུག་པ་ལོ་གསུམ་ཅན་ཕྱག་བའམ་སྔོན་འགྲོ་བ་དང་། དངོས་གཞི་པ།
འཁྲུལ་འཁོར་འགབ་མ་པ་སྟེ་ཆོས་ཚན་གསུམ་རྒྱུན་མི་ཆད་པ་དང་། བསྐྱེད་རིམ་སྣ་ཚོགས་
ཉམས་ལེན་བྱེད་པའི་བཅད་རྒྱ་བ་ཅི་རིགས་པ་དང་། གྲྭ་ཚང་གི་འདུ་ཁང་ཆེན་མོ་ཁྱུང་ཆེན་
དམར་པོ་མཁའ་ལ་ལྡིང་འདྲ་མའི་སྟེང་དུ་སྒྲུབ་གྲྭ་གོང་མ་སྦྱོར་དྲུག་ལོ་གཅིག་ལ་ཉམས་
ལེན་བྱེད་པ་ཅན་དང༌། སྒྲུབ་གྲྭ་འོག་མ་ཤངས་ཆོས་ནི་གུའི་བསྐྱེད་རྫོགས་དང་། གཞན་
བསྐྱེད་རིམ་སྣ་ཚོགས་ཉམས་སུ་ལེན་པའི་སྒྲུབ་པ་པོ་རྣམས་ལ་སྐབས་སུ་གང་བབས་དང་
གང་ལ་གང་དགོས་ཀྱི་ཆོས་བཀའ་རྣམས་གོང་སྨོས་ལྟར་ཀླད་ནས་རྡོ་རྗེ་སློབ་དཔོན་རྗེ་བླ་
མོ་ངག་དབང་དཀོན་མཆོག་དར་རྒྱས་མཆོག་གིས་མདོར་བསྡུས་བྱིན་རླབས་ཙམ་གནང་
བའི་རྗེས་སུ་བླ་མ་རིན་པོ་ཆེ་འདི་ཉིད་ཀྱིས་རྒྱས་ཁྲིད་ཟབ་མོ་གནང་དགོས་པས་རྡོ་རྗེ་སློབ་
དཔོན་གྱི་བྱ་བ་གཙོ་བོ་རྗེ་བླ་མ་དམ་པ་འདི་ཉིད་ཀྱིས་མཛད་པ་ཡིན་ལ། འདི་སྐོར་གོང་
འོག་ཅི་རིགས་པར་གཙང་ཆེན་གཟིམས་ཁང་ཕོ་བྲང་དུ་བཤད་གྲྭ་བ་ཡང་ཐུགས་སྲས་མཆོག་
གྱུར་སྐུ་མདུན་པ་བླ་མ་ངག་དབང་ཡོན་ཏན་བཟང་པོ་མཆོག་དང་། ཧོར་བའི་བླ་མ་ངག་མཁས།
ཧོར་བའི་བླ་མ་བརྩོན་འགྲུས་དཔལ། བྱང་ཆུབ་རྡོ་རྗེ། འཇིགས་མེད་རྒྱ་མཚོ། ཆོས་གྲགས།
རྣམ་སྣང་། ཙ་མདའི་བླ་མ་ཆོས་བཟང༌། བླ་མ་ངག་འཕྲིན། མཁན་པོ་སངས་རིན། བླ་མ་
བཀྲ་ཤིས་བཟང་། དཔལ་རྒྱམ། ཤེར་ལྡན། དཀོན་དཔལ། ཡེ་ཤེས་བཟང་སོགས་ཏེ་མི་
གྲངས་ཧ་ཅང་མང་པོ་མེད་ན་ཡང་ཁྲིད་ཚན་ནམ་ཆོས་ཚན་ནི་ཤིན་ཏུ་མང་སྟེ། བར་སྐབས་
བར་སྐབས་སུ་བསྡུས་གྲྭ་བ་ཚན་པ་ཁ་ཤས་དང་། ཕར་ཕྱིན་པ། དབུ་མ། མངོན་པ། འདུལ་
བ་སྟེ་བཀའ་པོད་ལྔ་དང༌། ལམ་རིམ། བློ་སྦྱོང༌། སྤྱོད་འཇུག བདེ་ཆེན་ཞིང་གི་རྒྱུ་བཞིའི་
རྣམ་བཤད་སོགས་དང༌། སྦྱོར་དྲུག་ སྤྱི་དོན་དང་། དུས་འཁོར་གཞུང་ཁྲིད་སོགས་མདོ་
སྔགས་ཀྱི་གཞུང་དུ་མ་དང་། སུམ་རྟགས་དག་གསུམ་སོགས་རིག་གནས་ཀྱི་སྐོར་སོགས་
IJI



ཇོ་ནང་དཔེ་ཚོགས།
སྤྱིའི་དེབ་དགུ་བཅུ་པ།
སློབ་ཚོགས་རང་རང་གི་ཁམས་དབང་མོས་པ་དང་མཐུན་པའི་ཆོས་བཀའ་མང་པོ་གནང་བ་སྟེ།
བླ་མ་རིན་པོ་ཆེ་ཁོང་གིས་ནངས་སྔ་མོ་ཐོ་རངས་ནངས་ཐུན་གྲོལ་བ་དང་མཉམ་དུ་ཞོགས་
ཇ་ཡང་མི་བཞེས་པར་ཡི་གེ་མཐོང་བའི་དུས་ཙམ་ནས་ཆོས་ཁྲིད་གནང་སྟེ་ཉིན་གུང་དུ་ཡང་
གསོལ་བ་མགྱོགས་ཙམ་གསོལ་ནས་ཕྱི་དྲོ་ཡང་མུན་རུབ་བར་དུ་ཆོས་ཁྲིད་གནང་བ་ཡིན།
འདི་སྐོར་སློབ་རིག་པ་རྣམས་ཀྱིས་དེ་རིང་ང་ཚོར་ཁྲིད་རྒྱུ་ཅུང་མང་འདུག་སྙམ་པ་དང་། དེ་
ལྟར་ནང་ཕན་ཚུན་གླེང་བ་ན། ཐམས་ཅད་མཁྱེན་པ་བླ་མ་ཁོང་གི་ཐུགས་མངོན་ཤེས་ཀྱིས་
གསལ་བོར་མཁྱེན་ཏེ། དེའི་ཕྱིར་ཉིན་དེ་ལས་ཉུང་བར་ཁྲིད། དེ་རིང་ཅུང་ཟད་ཉུང་འདུག་
བསམ་པ་དང་དེ་ལྟར་ནང་ཕན་ཚུན་བརྗོད་ཚེ་དེ་ཡང་ཁོང་གིས་མཁྱེན་ནས་དེའི་ཕྱིར་ཉིན་
དེ་ལས་ཅུང་མང་བ་ཁྲིད་པར་མཛད་པ་སོགས་སློབ་ཚོགས་རྣམས་ཀྱི་སེམས་ལ་རྣམ་རྟོག་
གང་ཤར་དང་ལྐོག་ཏུ་གཏམ་གང་སྨྲས་སོགས་གདུལ་བྱ་རྣམས་ཀྱི་ཁམས་དབང་མོས་པ་སྣ་
ཚོགས་སོ་སོར་མཁྱེན་ཅིང་དེ་དང་མཐུན་པར་ཆོས་སྟོན་ཅིང་རྗེས་སུ་འཛིན་པར་བྱེད་པ་
སོགས་ངོ་མཚར་ཞིང་བསམ་གྱིས་མི་ཁྱབ་པའི་གནས་ཤིག་ཡིན་ནོ་ཞེས་ཁོང་གི་ཐུགས་
སློབ་མཆོག་གྱུར་མཁན་པོ་སངས་རིན་གྱི་ཞལ་ནས་ཡང་ཡང་གསུངས་པ་བདག་གིས་གསལ་
བོར་ཐོས་སོ། །དེ་བཞིན་དུ་འདི་སྐོར་ཕྲན་གྱི་ཐ་མ་རང་གིས་བཀའ་དྲིན་མཚུངས་མེད་བླ་མ་
མཆོག་གི་དྲུང་ནས་གཞུང་ལུགས་ལ་ཐོས་བསམ་དང་སློབ་སྦྱོང་བྱེད་ཁུལ་བྱེད་པའི་སྐབས་སུ།
གཞུང་གི་དཀའ་གནད་སོགས་ཚིག་དོན་གོ་དཀའ་བ་དང་ཕྲད་དེ་དྲི་ཚུལ་གསལ་བོ་མི་ ཤེས་
པ་དང་། དྲི་མི་སྤོབས་པའི་ཚེ་ཐམས་ཅད་མཁྱེན་པ་བླ་མ་རིན་པོ་ཆེ་ཁོང་གི་སྤྱན་གྱིས་ཐད་
ཀར་ཧྲིག་གེར་གཟིགས་བཞིན་གང་འདྲི་འདོད་པའི་ལན་དེ་ཐོགས་པ་མེད་པར་གོ་སླ་ཞིང་
འཛིན་བདེ་བའི་ཚུལ་གྱིས་ཤར་མར་གསུངས་པ་དང༌། གཞན་ཡང་འཇིག་རྟེན་གྱི་བྱ་བ་
འགའ་རེ་ཞུ་འདོད་ཀྱང་ཞུ་མ་སྤོབས་པའི་ཚེ་དེའི་ལན་ཡང་ཐོགས་མེད་དུ་གསུངས་པ་ན།
132



པོད་དང་པོ།
མཁན་ཀུན་དགའ་ཤེས་རབ་གསལ་བྱེད། ཤར་འཛམ་ཐང་པ་ངག་དབང་བློ་གྲོས་གྲགས་པའི་རྣམ་ཐར།
རང་དབང་མེད་པར་མིག་ནས་མཆི་མ་འཁྲུགས་ཤིང་ལུས་ཀྱི་སྤུ་ལོང་གཡོ་བའི་དད་པ་
གཏིང་ནས་སྐྱེ་ཞིང་ངོ་མཚར་བའི་གནས་བསམ་བརྗོད་ཀྱི་ཡུལ་ལས་འདས་པ་
པ་འདས་པ་ཞིག་ཡིན་པ་
གུས་ཕྲན་རང་ལ་ཡང་ཐེངས་འགའ་རེ་ཙམ་མ་ཡིན་པར་ལན་གྲངས་དུ་མར་མངོན་སུམ་
ཚད་མས་གྲུབ་པ་ཡིན་ནོ། །འདི་དག་གི་སྐབས་སུ་ཆོས་ཁྲིད་གང་གནང་ན་ཡང་དེ་ལ་དཔེ་
གཟིགས་དང་རྟོག་ཞིབ་བཤར་སྦྱང་ཐུགས་བསམ་སོགས་གང་ཡང་མཛད་མི་དགོས་པར་
གང་སྐབས་སུ་བབ་པ་དེ་ཐོགས་པ་མེད་པར་གསུངས་པར་མཛད་ཅིང་། ནངས་ཐུན་དང་
ནུབ་ཐུན་དང་བར་གསེང་ཁོམ་སྐབས་ནམ་ཡོད་དང་མཚན་མོ་ཡང་སྐུ་ཆིངས་བཀྲོལ་ཏེ་མི་
གཟིམས་པར་རྡོ་རྗེ་རྣལ་འབྱོར་ལ་ཉམས་ལེན་ནང་ཡང་དག་འཇོག་ཏིང་ངེ་འཛིན་ལ་མཉམ་
བཞག་གཙོ་བོར་མཛད་དེ། རྡོ་རྗེའི་རྣལ་འབྱོར་སྦྱོར་བ་ཡན་ལག་དྲུག་ལས་ལྔ་པ་རྗེས་དྲན་
གྱི་རྟོགས་པ་མཚན་ཉིད་པ་ཡང་དག་པར་ཐུགས་ལ་འཁྲུངས་ཤིང་རིམ་པས་ལེགས་པར་
མཐར་ཕྱིན་པར་མངོན་ནོ། །འདི་དག་ནི་ཆོས་རྗེ་ཀུན་མཁྱེན་ཇོ་ནང་པ་ཆེན་པོས། སྤྱིར་ཆོས་
འདི་རྣམས་བསླབ་པས་གོ་བ་ཁོ་ན་རང་ཡང་མིན། ཚོགས་སྒོ་དུ་མ་ནས་གསོག་ཅིང་བསྒོམ་
ན་གོ་བ་ལགས། ད་ལྟ་སྙིང་པོ་བསྡུ་བའི་སྐབས་འདིར་སྒྲུབ་པ་ཁོ་ན་ཕན་ཡོན་ཆེ་བ་ཡིན་མོད་
གསུངས་ཤིང་། ཆོས་གསུངས་པའི་དུས་སུ་ཡང་ གཟིགས་རྟོག་བཤེར་སྦྱང་ཐུགས་བསམ་
སོགས་མཛད་མི་དགོས་པར། ཆོས་གྲྭར་ཕེབས་པའི་དུས་དང༌། ཞལ་བཀོད་སོགས་གང་
དགོས་པའི་དུས་དེ་ག་མ་གཏོགས་ཟབ་མོའི་རྣལ་འབྱོར་ཁོ་ན་ལ་བཞུགས་ནས། སྒྲུབ་པ་
ལ་རྩེ་གཅིག་ཏུ་ཐུགས་གཞོལ་བར་མཛད་པ་དང་རྣམ་པ་ཀུན་ཏུ་གཉིས་སུ་མ་མཆིས་ཤིང་
བསམ་གྱིས་མི་ཁྱབ་པའི་རྣམ་པར་ཐར་པའོ། །འདི་སྐོར་གོང་འོག་ཅི་རིགས་ཤིག་ཏུ་གཙང་
བའི་རིན་ཆེན་བཟང་ཟེར་བ་ཞིག་གིས་རྟོགས་པའི་དབང་ཕྱུག་ཆེན་པོ་རྗེ་བླ་མ་དམ་པ་གང་
ཉིད་ལ། ཁྱེད་ཀྱི་ཉམས་རྟོགས་ཇི་ལྟར་ཡིན་ཞུས་པ་ལ། ཁོང་གི་ཞལ་ནས་ང་ལ་ཉམས་
133



ཇོ་ནང་དཔེ་ཚོགས།
སྤྱིའི་དེབ་དགུ་བཅུ་པ།
རྟོགས་ཆེན་པོ་མེད། ཏིང་ངེ་འཛིན་གྱི་གསལ་སྣང་དུ་སྟོང་གསུམ་འདི་འདོམ་གང་གི་ནང་དུ་
ཤོང་ནུས་པ་ལྟ་བུའི་གསལ་ཉམས་རེ་ཡོད་ཅེས་གསུངས། འདི་ནི་འཇམ་པའི་དབྱངས་དགེ་
བའི་བཤེས་གཉེན་གྱི་རྣམ་པར་རོལ་བ་འབའ་མདའ་བ་ཐུབ་བསྟན་དགེ་ལེགས་རྒྱ་མཚོས།
ཁོང་གི་ཏིང་ངེ་འཛིན་གྱི་གསལ་ཉམས་གཅིག་གི་ངང་ལས་ཕ་གི་མདུན་རིའི་རྡུལ་ཕྲ་རབ་
ཀྱི་གྲངས་ཆོད་ནུས་པར་གསུངས་པ་དང་ཚུལ་མཐུན་ཞིང་དེ་ལས་ཀྱང་ཆེས་ལྷག་པའམ་
ཆེས་མཆོག་ཏུ་སྣང་སྟེ། འདི་ལྟ་བུ་ནི་རྫོགས་རིམ་སྦྱོར་བ་ཡན་ལག་དྲུག་ལས་དྲུག་པ་ཏིང་
ངེ་འཛིན་གྱི་རྟོགས་པ་མཚན་ཉིད་པ་དངོས་ཐུགས་རྒྱུད་ལ་འཁྲུངས་པའི་མྱོང་རྟོགས་ཁྱད་
པར་བ་ཡིན་པར་ཚད་མར་གྱུར་པའི་གསུང་རབ་རྣམས་ལས་གསུངས་སོ། །འདི་སྐོར་དུ་རྗེ་
བླ་མ་ཉིད་ཀྱི་ཐུགས་སློབ་མཆོག་གྱུར་ངག་དབང་ཡོན་ཏན་བཟང་པོ་ཉིད་ཀྱིས་ཀྱང་བཤད་
གྲྭ་བ་ཁ་ཤས་ལ་བསྡུས་གྲྭ་སོགས་གཞུང་འགའ་རེ་སློབ་ཁྲིད་བྱེད་པ་དང་། གཞུང་འགའ་རེའི་
སྐྱོར་དཔོན་དང་ཟུར་ཁྲིད་ཡང་མཛད་དོ། །འདི་སྐོར་གོང་འོག་ཅི་རིགས་སུ་རྗེ་བླ་མ་དམ་པ་
འདི་ཉིད་ཀྱིས་ཐུགས་སྲས་ཀྱི་ཐུ་བོ་བླ་མ་ངག་དབང་ཡོན་ཏན་བཟང་པོ་སོགས་སློབ་མའི་
ཚོགས་ལ་རྗེ་བཙུན་ཐམས་ཅད་མཁྱེན་པ་འཇམ་མགོན་ཏཱ་ར་ནཱ་ཐས་མཛད་པའི་ལམ་རིམ་
བདུད་རྩིའི་ཉིང་ཁུ་ཞེས་བྱ་བའི་རྒྱས་འགྲེལ་ཡིད་ཀྱི་མུན་སེལ་ཞེས་བྱ་བ་འཇམ་པའི་དབྱངས་
ཐུབ་བསྟན་དགེ་ལེགས་རྒྱ་མཚོས་མཛད་པའི་སྟེང་ནས་ཟབ་ཁྲིད་རྒྱས་པར་གནང་བ་མཇུག་
རྫོགས་པ་དང་། གཙང་ཆེན་གཟིམས་ཁང་ཕོ་བྲང་གསེར་ཁང་ནང་དུ་བདག་ཅག་གི་སྟོན་པའི་
སྐྱེས་རབས་མཛད་བརྒྱ་དཔག་བསམ་འཁྲི་ཤིང་གི་ཞལ་ཐང་གོས་ཀྱི་མཐའ་ཤན་དང་ཞལ་
ཁེབ་སྤུས་ལེགས་བཅས་ལེགས་པར་བཞེངས་གྲུབ་པའི་སྐབས་སུ་སྐལ་ལྡན་གྱི་སློབ་ཚོགས་
ཁ་ཤས་ལ་བྱང་སྡོམ་གནང་ཞིང་ཐུགས་སློབ་མཆོག་གྱུར་ངག་དབང་ཡོན་ཏན་བཟང་ལ་
བྱང་སེམས་ཡོན་ཏན་རིན་ཆེན་ཞེས་པའི་མཚན་གསོལ། འདིའི་སྐབས་སུ་ཆོས་ཉམས་ལེན་
134



མཁན་ཀུན་དགའ་ཤེས་
ད་རབ་གསལ་བྱེད།
ཤར་འཛམ་ཐང་པ་ངག་དབང་བློ་གྲོས་གྲགས་པའི་རྣམ་ཐར།
པོད་དང་པོ།
གྱི་ཚུལ་ལམ་གསུམ་སྙིང་པོ་ཞེས་བྱ་བ་རྩོམ་གནང་མཛད། འདི་སྐོར་རྔ་ཡུལ་རྩི་ནང་དགོན་
གྱི་ཉམས་ལེན་ལ་བརྩོན་པའི་བླ་མ་རབ་བཟང་དང་། གྲྭ་བཙུན་ཆོས་ལ་གཞོལ་བ་དཀོན་
མཆོག་གཉིས་ལ་རྗེ་བླ་མ་འདི་ཉིད་ཀྱིས་སེམས་ཁྲིད་སོགས་ཆོས་བཀའ་ཅི་རིགས་པ་བསྩལ་ཏེ་
དེ་གཉིས་ཀྱི་རེ་བ་བསྐང་བར་མཛད་ཅིང་ཁྱད་པར་བླ་མ་རབ་བཟང་ལ་རླུང་བཅོས་དང་
གེགས་སེལ་ངོ་སྤྲོད་སོགས་བྱས། གྲྭ་བཙུན་དཀོན་མཆོག་གིས་ཞུས་པའི་ངོར་དམེ་བླ་མ་
ངག་དབང་དོན་གྲུབ་ཀྱི་ཡང་སྤྲུལ་རྩི་ནང་དགོན་གྱི་རྡོ་རྗེ་སློབ་དཔོན་མཆོག་སྤྲུལ་ངེས་དོན་
བསྟན་པའི་རྒྱལ་མཚན་མཆོག་གི་བླ་མའི་རྣལ་འབྱོར་བྱིན་རླབས་སྒོ་འབྱེད་ཅེས་བྱ་བ་དང་
འཕགས་མཆོག་སྤྱན་རས་གཟིགས་ཀྱི་སྤྲུལ་པའི་ཟློས་གར་དུ་གྲགས་པ་བསྙུང་གནས་བླ་
མ་མཁས་བཟང་ལ་ཞབས་བརྟན་གསོལ་འདེབས་བཅས་རྩོམ་གནང་མཛད། རྡོ་རྗེ་སློབ་དཔོན་
ངག་དབང་དཀོན་མཆོག་དར་རྒྱས་མཆོག་གིས་གཙང་ཆེན་གཟིམས་ཁང་ཕོ་བྲང་གི་ཆོས་
སྲིད་ལ་ཐུགས་ཁུར་བཞེས་ཤིང་རྗེ་བླ་མ་རིན་པོ་ཆེ་འདི་ཉིད་ཀྱིས་རྒྱབ་སྐྱོར་དང་རོགས་རམ་
གནང་བ་ནས་བཟུང་མགོ་ནས་མཇུག་གི་བར་ལོ་བསྟར་བཞིན་གཟིམས་ཁང་གི་ཐུན་པ་
དང་བཤད་གྲྭ་བ་སོགས་ཆོས་ཚན་སོ་སོ་ལ་ཆོས་དང་མཐུན་པའི་འགྲིག་ལམ་གཙང་དག་
འཆོལ་ཉོག་གི་སྤྱོད་པ་དང་མ་འདྲེས་ཤིང་ཀུན་སྤྱོད་མཛེས་ཁྲིགས་སུ་གནས་བཞིན་ཐུན་པ་
རྣམས་ཀྱི་ཐུན་བཞི་ལས་བཞིའི་རྒྱུན་སྤྱོད་དང༌། བཤད་གྲྭ་བ་རྣམས་ཀྱིས་རྒྱུགས་སྐྱོར་སྦྱང་
ནོར་མ་ལ་དུས་སྙོམས་པ་ཐུན་བཞི་གཙོ་ཆེར་སྤྱོད་པ་སོགས་སྒོ་གང་ཐད་ནས་ལམ་ལུགས་
ལྷོད་མེད་ཀྱིས་མཆོག་དམན་ཀུན་གནོན་ཞིང་ལོ་རེ་བཞིན་དགུན་ཁར་ཕོ་བྲང་དུ་འགྲུལ་རྒྱ་
བསྡམས་པས་བཤད་སྒྲུབ་ཀྱི་མཚམས་གྲྭ་བ་སྤྱི་ལ་གཡེང་རྐྱེན་ཉུང་བས་ལུང་རྟོགས་ཀྱི་འཕེལ་
སྟོབས་ཆེ་བ་དང་། དེ་དག་ཀུན་བདེའི་ཆེད་དུ་ལོ་དུས་བཞིན་བསྲུང་རིམ་དགུན་དུས་སུ་བླ་
གྲྭ་མང་ཚོགས་ཀྱིས་སྒྲོལ་མ་འབུམ་ཐེར་དང་གདུགས་རིང་ཁྲི་རྫོགས་གང་རུང་རེ་དང༌།
135



ཇོ་ནང་དཔེ་ཚོགས།
སྤྱིའི་དེབ་དགུ་བཅུ་པ།
དཔྱིད་ཀར་རྟ་མགྲིན་དང་ཕུར་བ་གང་རུང་གི་སྒྲུབ་ཆེན་རེ་དང་། དབྱར་དུས་སུ་ནངས་ནུབ་
ལ་མདོ་གདུགས་སྒྲོལ་གསུམ་སོགས་གསུང་སྒྲོག་ཅི་ལྕོགས་དང༌། སྟོན་ཀར་སེང་གདོང་བདུད་
འདུལ་དྲག་མོའི་གཏོ་སྒྲུབ་རྣམས་ལོ་རེ་བཞིན་གྱི་ནམ་ཡང་འཆག་མེད་ཀྱི་སེར་ཚོགས་རྒྱུན་
ལྡན་གྱིས་བསྲུང་རིམ་ཆེ་བ་ལོ་དུས་བཞིན་ཡོད་པ་སོགས་གཙང་ཆེན་ཕོ་བྲང་དུ་བར་སྐབས་
ཙམ་ལ་མཛད་སྒོ་འདི་འདྲ་དཀའ་བའི་ཚོད་དུ་འདུག་ཅེས་ཀུན་གྱིས་བསྟོད་བསྔགས་བྱེད་པ་
ལྟ་བུའི་གནས་སྐབས་སུ་གྱུར། རྗེ་བླ་མ་རིན་པོ་ཆེ་འདི་ཉིད་ཀྱིས་མཛད་པའི་ཇོ་ནང་ཆོས་
འབྱུང་གི་ལྷན་ཐབས་ལས་རྡོ་རྗེ་སློབ་དཔོན་ངག་དབང་དཀོན་མཆོག་དར་རྒྱས་མཆོག་གི་
རྣམ་ཐར་གྱི་སྐབས་སུ་འདི་ལྟར་གསུངས་ཏེ། སྤྱིར་དམ་པ་གང་ཉིད་ཀྱིས་འགོ་འཛིན་མཛད་
དེ་གཙང་ཆེན་ཕོ་བྲང་དུ་སྒྲུབ་སྡེ་བ་གང་དག་གཞིར་གནས་ཀྱི་སྟེང་དུ་རང་ཅག་སོགས་ཆོས་
འཆད་ཉན་གྱི་སྡེ་ཡང་བཙུགས་ཏེ་དེ་ལུགས་བཤད་སྒྲུབ་ཟུང་གི་བསྟན་པ་སྔར་ལས་ཕྱི་ན་
མངོན་ཚན་ཆེ་བ་ཙམ་བྱུང་ཞིང་རྗེ་གང་གི་ཞབས་ཕྱིར་དམིགས་ཏེ་ངོས་ནས་ཀྱང་བཤད་
སྒྲུབ་སྐབས་གང་བབས་ཀྱི་དུས་སུ་དེ་ལུགས་ལྟར་ཞིབ་དཔྱོད་རྟོག་གཟིགས་ཀྱི་རོགས་རམ་
གང་དགོས་དང༌། དབང་དང་བསྲུང་རིམ་ཅི་དགོས་སོགས་ཀྱི་ཚེ་འདོན་ཆ་ཕྱག་ལེན་གྲ་སྒྲིག་
ཉེར་མཁོ་དུས་སུ་གང་འོས་རྣམས་དང༌། ཆོས་གྲྭ་དེར་ལུང་རྟོགས་ཟུང་གི་ཆོས་རྒྱུན་མི་ཆད་
པའི་རྐྱེན་ཙམ་གྱི་འགན་དབང་བློས་མ་ལོང་བའི་འདུག་ཚུལ་བཟུང་ཁུལ་གྱིས་སྐབས་ཅི་རིགས་
ཀྱི་རིང་ལེགས་བགྱིས་མཐར་འཁྱོལ་གྱི་དུས་ཚོད་ཀྱང་ཟིན་སོང་བ་ལགས་པས་དེ་ཡན་དུ་གོང་
སྨོས་ལྟར་གྱི་ཆོས་བཀའ་ཡོངས་རྫོགས་རྗེ་ཉིད་ཀྱི་ཞལ་སྔ་ནས་རང་ལའང་མཐའ་དག་མ་
ཚང་བ་མེད་པར་ཐོབ་ངེས་སུ་གྱུར་ཏོ། །ཞེས་གསུངས་སོ། །འདི་སྐོར་ཡས་མས་ཅི་རིགས་སུ།
རྔ་ཡུལ་རྒྱལ་བ་ཇོ་ནང་པའི་ཆོས་སྡེ་ཆེན་པོ་བསེ་དགོན་གྱི་རྡོ་རྗེ་སློབ་དཔོན་གྲུབ་པའི་དབང་
པོ་ཀུན་དགའ་རྒྱལ་མཚན་གྱིས་འཛམ་ཐང་ནས་འབའ་མདའ་བླ་མ་ཐུབ་བསྟན་དགེ་ལེགས་རྒྱ་
136



ཤར་འཛམ་ཐང་པ་ངག་དབང་བློ་གྲོས་གྲགས་པའི་རྣམ་ཐར།
པོད་དང་པོ།
ཁན་ཀུན་དགའ་ཤེས་རབ་གསལ་བྱེད།
མཚོའི་དབོན་པོ་མཁས་པའི་དབང་པོ་ངག་དབང་
བང་ཕུན་ཚོགས་གདན་འདྲེན་ཞུས་ནས་བསེ་
དགོན་གྱི་སྒྲུབ་ཁང་དུ་ཕུར་བ་སྒྲུབ་ཆེན་རྒྱས་པ་བཙུགས་ཤིང་དགོན་དེར་དཔེ་ཁྲིད་གནང་
བའི་སྐབས་སུ་བླ་མ་ཀུན་དགའ་རྒྱལ་མཚན་སོགས་དོན་གཉེར་ཅན་འགའི་དབོན་པོ་ཕུན་
ཚོགས་ལ་ཕུར་བའི་གཞུང་ཁྲིད་རྒྱས་པ་ཞིག་རྩོམ་བསྐུལ་མཛད་ཚེ་དབོན་པོའི་ཞལ་ནས།
ཕུར་བའི་གཞུང་ཁྲིད་རྩོམ་པ་ལ་ཕུར་བའི་རྒྱུད་སོགས་ཡིག་ཆ་མང་པོ་ཞིག་བློར་འཛིན་དགོས་
པས་བདག་གིས་དེ་དག་བློར་འཛིན་པ་ལ་དཀའ་ངལ་མང་པོ་དགོས། དེ་བས་མཁས་མཆོག་
ངག་དབང་བློ་གྲོས་གྲགས་པ་ལ་རྩོམ་པར་ཞུས་དང༌། ཁོང་ནི་བློ་གྲོས་ཀྱི་རྩལ་ཤིན་ཏུ་ཆེ་
བས་མདོ་སྔགས་ཀྱི་གཞུང་ཆེན་མང་པོ་ཐུགས་ལ་འཛིན་པ་ལ་དཀའ་ངལ་ཅི་ཡང་མེད་པར་
ལན་གྲངས་གཅིག་གཉིས་རེ་བཀླག་པ་ཙམ་གྱིས་བློ་ལ་འཛིན་ནུས་པས་ཤིན་ཏུ་ལེགས་པ་
རྩོམ་ངེས་ཡིན་ཞེས་བསྟོད་བསྔགས་རྒྱ་ཆེར་མཛད། འོན་ཀྱང་དུས་འགྱུར་གྱི་དབང་གིས་
སྟབས་མ་འགྲིག་
དགུང་གྲངས་སོ་དགུ་བཞེས་པ་རྣམ་འཕྱང་ཞེས་ས་ཁྱི་(༡༩༥༨༽ལོར་ཡང་རྗེ་བླ་མ་
རིན་པོ་ཆེ་གང་ཉིད་ཀྱིས་སྔར་རྒྱུན་བཞིན་གཙང་ཆེན་གཟིམས་ཁང་ཕོ་བྲང་གི་ཐུན་པ་སྦྱོར་
དྲུག་པ་སྔར་ཡོད་རྣམས་དང༌། གྲྭ་ཚང་འདུ་ཁང་སྟེང་གི་སྒྲུབ་གྲྭ་བ་གོང་འགབ་ཐམས་ཅད་
དང༌། ཕྲན་རང་སོགས་བཤད་གྲྭ་བ་འཛིན་གྲྭ་མཐོ་དམན་ཐམས་ཅད་ལ་ཁྲིད་ལུང་སོགས་
སྐབས་སུ་གང་བབས་ཀྱི་ཆོས་བཀའ་རྒྱ་ཆེར་བཀའ་དྲིན་དུ་མཛད་དོ། །ལོ་འདིར་གཙང་
བའི་གྲྭ་ཚང་གི་གདུགས་རིང་ཁྲི་རྫོགས་མང་པོ་དང་དུས་འཁོར་ཁྲི་མཆོད་སོགས།
བསྲུང་ཆེ་བའི་སྐབས་སུ་རྗེ་བླ་མ་རིན་པོ་ཆེ་འདི་ཉིད་ཀྱིས་རྒྱུད་སྡེ་དེ་ཉིད་ལྔ་བའི་ཚོགས་
ཁང་ནང་དུ་གཙང་གྲྭའི་བླ་སྤྲུལ་ཆེ་བ་རྣམས་དང་། དུས་འཁོར་ཡོངས་རྫོགས་ཀྱི་བསྐྱེད་
རིམ་པ་རྣམས་འཚོགས་ནས་དུས་ཀྱི་འཁོར་ལོའི་ལས་ཆེན་བཅུ་གཉིས་ཀྱི་སྦྱིན་སྲེག་གི་ཁྲི་
137



ཇོ་ནང་དཔེ་ཚོགས།
སྤྱིའི་དེབ་དགུ་བཅུ་པ།
བ་རྡོ་རྗེ་འཛིན་པ་ཡང་མཛད། འདི་སྐོར་བྱ་ཡུར་བླ་མ་ཡོན་རྒྱམ་ལ་དུས་འཁོར་སྦྱིན་སྲེག་གི་
དམིགས་རིམ་སོགས་རྩོམ་པར་མཛད་ཅིང་ཁྲིད་ལུང་ཡང་རྒྱས་པར་གནང་། འདི་སྐོར་
སོགས་སྔ་ཕྱི་ཅི་རིགས་པར་མཁས་པའི་དབང་པོ་བླ་མ་བློ་བཟང་འཕྲིན་ལས་དང་མཇལ་
འཕྲད་ཐེངས་མང་བྱས་ཏེ་གཞུང་གི་དཀའ་གནད་སོགས་ལ་གསུང་གླེང་མང་པོ་མཛད་ཅིང་
ཐུགས་ཡིད་གཅིག་འདྲེས་དང་ཐུགས་ནང་ཤིན་ཏུ་མཐུན་པར་གྱུར། དེ་ནས་ཨ་ཀྱ་བླ་མ་
ཚུལ་ཁྲིམས་བཟང་སོགས་འཛི་སྲིབ་དགོན་པའི་བླ་གྲྭ་རྣམས་ཀྱིས་ཞུས་པའི་ངོར་རྡོ་རྗེ་འཆང་
བླ་མ་རིན་པོ་ཆེ་འདི་ཉིད་ཀྱིས་གཙང་ཆེན་གཟིམས་ཁང་ཕོ་བྲང་གི་འདུ་ཁང་ཀྭ་དགུ་མའི་
ནང་ནས་བླ་སྤྲུལ་དུ་མ་དང་རང་སོགས་འདུས་པ་ཆེས་མང་པོ་ལ་ཕུར་བ་འཁོན་ལུགས་ཀྱི་
དབང་རྗེ་བཙུན་ཐམས་ཅད་མཁྱེན་པ་འཇམ་མགོན་ཏཱ་ར་ནཱ་ཐའི་བཞེད་དགོངས་ཇི་ལྟ་བ་
བཞིན་ཀོང་སྤྲུལ་ཡོན་ཏན་རྒྱ་མཚོ་སྟེ་འཇམ་མགོན་བློ་གྲོས་མཐའ་ཡས་ཀྱིས་མཛད་པའི་
དབང་ཆོག་ལ་བརྟེན་ནས་དབང་གི་སྟ་གོན་དང་། དངོས་གཞི་སྟོད་ལས་བྱང་ཆུབ་སྒྲུབ་པ་
དང༌། སྨད་ལས་དྲག་པོའི་སྒྲོལ་དབང་དང་། དཀར་མོ་ཉི་ཟླ་དང་བདུད་རྒྱལ་ཐོད་པའི་འཕྲེང་
བ་ཅན་གྱི་རྗེས་གནང་བཅས་རྒྱས་པ་དང༌། ཁྲིད་ཡིག་དཔལ་ཆེན་ཐུགས་ཐིག་དང་། ཡིག་
ཆུང་སྦས་པ་མིག་འབྱེད་སོགས་ལུང་དང་རིགས་པ་དྲི་མ་མེད་པ་མཐའ་ཡས་པས་བརྒྱན་ཏེ་
ཟབ་ཁྲིད་རྒྱས་པ་རྒྱབ་རྟེན་ལུང་དང་བཅས་པ་བཀའ་དྲིན་དུ་བསྩལ། འདིའི་སློབ་མ་སྟ་གོན་
གྱི་སྐབས་སུ་བླ་མ་རིན་པོ་ཆེའི་སྐུ་དངོས་ཀྱིས་སློབ་མ་རྣམས་ལ་དཔུང་སྐུད་བྲིམ་པའི་ཚེ་
བདག་ལ་དཔུང་སྐུད་དཀྲིས་ཤིང་ཕྱག་གི་རྡོ་རྗེས་བསྲུངས་ཚུལ་དང་ཞལ་གྱིས་ཕུ་འཇམ་པོ་
བཏབ་པས་རང་རྒྱུད་ལ་བྱིན་རླབས་ཞུགས་པའི་རྟགས་སུ་ལུས་སེམས་ཐམས་ཅད་བདེ་བ་
ཆེན་པོས་ཁྱབ་པོ། །འདི་སྐོར་ཞིག་ཏུ་ཀ་ཐོག་བླ་མ་ཚོགས་གཉིས་ལ་ཕུར་བ་གཙོ་རྐྱང་བླ་མ་
ཚོགས་གཉིས་རྒྱ་མཚོས་མཛད་པའི་ཁྲིད་ཡིག་གི་སྟེང་ནས་ཟབ་ཁྲིད་གནང་། ཡང་ལོ་འདིར་
I38



ཤར་འཛམ་ཐང་པ་ངག་དབང་བློ་གྲོས་གྲགས་པའི་རྣམ་ཐར།
པོད་དང་པོ།
མཁན་ཀུན་དགའ་ཤེས་རབ་གསལ་བྱེད།
གཙང་བ་གྲྭ་ཚང་གི་ས་ག་ཟླ་བར་རྡུལ་ཚོན་གྱི་དཀྱིལ་འཁོར་ལ་བརྟེན་པའི་དུས་འཁོར་སྒྲུབ་
མཆོད་ཆེན་མོའི་ཁྲི་འཛིན་ནམ་ཚོགས་ཀྱི་རྡོ་རྗེ་སློབ་དཔོན་མཛད། དེའི་སྐབས་སུ་བར་དོའི་
ངོ་སྤྲོད་དང་འཕོ་བའི་རྩ་བསྐྱེད་སོགས་ཐུགས་ཐོག་ནས་གསར་རྩོམ་གྱི་ཚུལ་དུ་ཤར་མར་
གསུངས་པས་དེར་ཚོགས་ཀྱི་བླ་གྲྭ་ཀུན་གྱིས་ངོ་མཚར་ཏེ་བསྟོད་བསྔགས་རྒྱ་ཆེར་མཛད་དོ། །
འདིའི་ས་ཆོག་གི་སྐབས་སོགས་བོར་གསེང་ལོང་སྐབས་ནམ་ཡོད་ཀྱི་དུས་སུ་རང་སོགས་བཤད་
གྲྭ་བ་རྣམས་ལ་དཔེ་ཁྲིད་ཀྱང་གནང་བར་མཛད། ལོ་འདིར་གཙང་ཆེན་གཟིམས་ཁང་ཆོས་ཀྱི་
ཕོ་བྲང་དུ་ཐུན་པ་སྦྱོར་དྲུག་གསར་འདུག་པ་དཔལ་བཟང་། བསྟན་འཛིན་གྲགས་པ། མཉམ་
ཉིད། དོན་ བཟང༌ ། ཐུབ་བསྟན། སངས་ རྒྱས་ སྐྱབས་དང་ ཐུགས་ སློབ་དྲུག་ སྟེ། དེ་ དག་
ཡན་དང་མཉམ་དུ་གཟིམས་ཁང་དུ་བསྐྱེད་རིམ་པའང་འགའ་རེ་བར་བར་དུ་ཡོད་པ་རྣམས་
དང་འདུ་ཁང་སྟེང་གི་སྒྲུབ་གྲྭ་བ་གོང་འགབ་མང་ཉུང་ཅི་རིགས་རེ་མ་ཆད་པར་བརྒྱུད་མར་དུ་
བྱུང་བ་རྣམས་དང་། འདི་སྐོར་གཟིམས་ཁང་ཕོ་བྲང་དུ་བཤད་གྲྭ་བ་རང་སོགས་གོང་དུ་སྨོས་པ་
རྣམས་དང་། གཞན་ཡང་རྔ་ཡུལ་བསེ་དགོན་གྱི་ཤར་ཁོ་མཆོག་སྤྲུལ་དཀོན་མཆོག་བསྟན་
འཛིན་རྣམ་རྒྱལ། འབྲོག་དགེ་དགོན་གྱི་དགེ་སློང་མཚན་ལེགས། དགེ་སློང་རབ་འབྱོར་སོགས་
ཏེ་དེ་ཐམས་ཅད་ལ་རྗེ་བླ་མ་རིན་པོ་ཆེ་འདི་ཉིད་ཀྱིས་ཆོས་བཀའ་དབང་ལུང་ཟབ་ཁྲིད་ཅི་
དགོས་མཐའ་དག་དང་། ཁྱད་པར་བཤད་གྲྭ་བ་རྣམས་ལ་མདོ་སྔགས་ཀྱི་གཞུང་ལུགས་
རིག་གནས་སྣ་ཚོགས་དང་བཅས་པ་ཟབ་ཁྲིད་རྒྱས་པ་རྒྱུན་མི་ཆད་པར་ལེགས་པར་གནང་བ་
དང་། དེ་དག་གི་སྐབས་སུ་གཟིམས་ཁང་ཕོ་བྲང་གི་རྡོ་རྗེ་སློབ་དཔོན་ངག་དབང་དཀོན་མཆོག་
དར་རྒྱས་ཁོང་སྔ་སོར་དབེན་གནས་ཁོ་ན་ལ་ཐུགས་ཆེས་གཞོལ་བ་དང་། ཁྱད་པར་ཉེ་བའི་
ལོ་ཁ་ཤས་ནས་སྲིད་གཞུང་གསར་བས་གྲོས་ཚོགས་སུ་འབོད་པ་སོགས་ལ་བྱོན་མི་འདོད་པར་
ཐུགས་སུན་པ་སོགས་ཀྱི་སྟབས་ཀྱིས་འདིར་ཡང་བར་སྐབས་བར་སྐབས་རྣམས་སུ་འཛི་
139



ཇོ་ནང་དཔེ་ཚོགས།
སྤྱིའི་དེབ་དགུ་བཅུ་པ།
སྟོད་སྨད་ཀྱི་རི་ལུང་མི་མེད་དབེན་པའི་གནས་འགའ་ཞིག་ལ་ཕེབས་ནས་ཁོང་གིས་སྒྲུབ་
པ་ལྷུར་ལེན་མཛད་བཞིན་ལོ་རེ་བཞིན་ལོ་ཕྱེད་ལྷག་ཙམ་ལ་ཡང་ཡང་བཞུགས་པའི་ཤུལ་
དུ་གཟིམས་ཁང་ཕོ་བྲང་དུ་ཆོས་འཆད་ཉན་སོགས་བཤད་སྒྲུབ་ལས་གསུམ་གྱི་འགན་རྗེ་བླ་
མ་རིན་པོ་ཆེ་འདི་ཉིད་ཀྱིས་བཞེས་ཏེ་ལེགས་པར་བསྐྱངས་ཤིང་སྤྱིར་རྒྱལ་བ་ཇོ་ནང་པ་དང་།
ཁྱད་པར་འཛམ་ཐང་ཆོས་སྡེ་ཡང་སྒོས་སུ་གཙང་བའི་གྲུ་མང་ལ་ཐོག་མཐའ་བར་གསུམ་དུ་
བཀའ་དྲིན་མཆོག་ཏུ་ཆེ་བ་ཡིན་ཏེ། དེ་ལྟར་དུ་ཡང་ཕྱིས་སུ་དམངས་གཙོ་བཅོས་བསྒྱུར་བྱས་
ཏེ་ སྤྱི་ཚོགས་གསར་བའི་སྐབས་གཙང་ཆེན་གཟིམས་ཁང་ཕོ་བྲང་གི་རྡོ་རྗེ་སློབ་དཔོན་
རྟོགས་པའི་དབང་ཕྱུག་ཆེན་པོ་བླ་མ་ངག་དབང་དཀོན་མཆོག་དར་རྒྱས་ཁོང་མཆོག་རྩེ་རྒྱལ་
ཁང་དང་འབར་ཁམས་འདུ་ཁང་སྟེང་སོགས་སུ་སྲིད་གཞུང་གསར་བའི་སྲིད་གྲོས་ཁང་དུ་
བཞུགས་སྐབས་ཁོང་གིས་ཐུགས་སློབ་གསར་བ་མདུན་འདུག་པ་རྨེ་བའི་མཆོག་སྤྲུལ་རྡོ་རྗེ་
དགྲ་འདུལ་ལམ་པདྨ་ཀུན་དགའ་འམ་ཀུན་དགའ་སྙིང་པོ་ལ་འདི་ལྟར་གསུངས། ང་ལ་ནི་
ཉམས་དང་རྟོགས་པ་ཆེར་མེད་ཀྱང་ཅུང་ཟད་ཡོད་པ་ཐམས་ཅད་བླ་མ་ངག་དབང་བློ་གྲོས་
གྲགས་པ་ལ་གསང་བ་མེད། ཁོང་གིས་ཐམས་ཅད་ཤེས་མ་གཏོགས་གཞན་སུ་ལའང་བཤད་
མ་མྱོང་། ངས་འཛམ་ཐང་གཙང་ཆེན་གཟིམས་ཁང་ཕོ་བྲང་གི་རྡོ་རྗེ་སློབ་དཔོན་གྱི་འགན་
ཁུར་བ་ནས་བཟུང་། ཁོང་ངག་དབང་བློ་གྲོས་གྲགས་པ་འདིའི་བཀའ་དྲིན་རེད་མ་གཏོགས་
མིན་ན་ངས་རྡོ་རྗེ་སློབ་དཔོན་ཇི་ལྟར་བྱེད། བདག་གིས་དབང་ཞིག་བསྐུར་ནའང་བླ་མ་ངག་
དབང་བློ་གྲོས་གྲགས་པ་ཁོང་གིས་ཕྱག་ལེན་པ་བྱེད་དགོས་པ་རེད། སྔར་ཡིན་ན་གཙང་བ་
ངག་དབང་བསྟན་འཛིན་རྣམ་རྒྱལ་གྱི་སྐུ་ཕྲེང་རིམ་བྱོན་རྣམས་དང་། གཙང་བ་དགེ་སློང་།
ལྷ་བཟོ་བླ་མ། རབ་ཁ་བླ་མ་མཁས་དབང་དང་། འབའ་མདའ་ཡབ་སྲས། སྐྱབས་མགོན་
མཁར་བ་ཚང་དང་། དགེ་སྐོར་ཚང་སོགས་སྐྱེས་ཆེན་དམ་པ་བསམ་གྱིས་མི་ཁྱབ་པ་དུ་མ་
140



མཁོན་ཀུན་དགའ་ཤེས་རབ་གསལ་བྱེད།
ཤར་འཛམ་ཐང་པ་ངག་དབང་བློ་གྲོས་གྲགས་པའི་རྣམ་ཐར།
པོད་དང་པོ།
བྱོན་ན་ཡང་། ད་ལྟ་ནི་གཙང་བའི་གྲྭ་ཚང་ལ་ཡོད་པ་ནི་ངག་དབང་བློ་གྲོས་གྲགས་པ་ཁོ་ན་
ཡིན། ངེད་རང་རྣམས་ཀྱི་དུས་སུ་འཛམ་ཐང་གཙང་བའི་གྲྭ་ཚང་ཞེས་པའི་མིང་གྲགས་ཅན་
ཞིག་ཡོད་པ་དེ་རྗེ་ ཚོགས་གཉིས་རྒྱ་མཚོའི་དངོས་སློབ་འཇུ་མི་ཕམ་གྱི་ཡང་སྤྲུལ་ངག་དབང་
བློ་གྲོས་གྲགས་པ་ཁོང་གཅིག་པུ་ཁོ་ནའི་བཀའ་དྲིན་ཡིན་ཏེ། ང་རང་གིས་ནི་གྲྭ་ཚང་ལ་སྒྲིག་
ལམ་དམ་ པོ་རེ་བཞག་པ་ལས་གཞན་ཅི་ཡང་མེད། དབང་ལུང་ཁྲིད་གསུམ་བཤད་སྒྲུབ་
ལས་གསུམ་སོགས་གང་ཐད་ནས་ཁོང་གིས་འགན་ཁུར་མཐའ་དག་བཞེས་ཏེ་མཐའ་འཁྱོལ་
བ་ཡིན་ནོ། །ཞེས་སོགས་བསྟོད་བསྔགས་རྒྱ་ཆེར་མཛད་དོ། །ཞེས་རྨེ་སྤྲུལ་རྡོ་རྗེ་དགྲ་འདུལ་
གྱིས་བྲིས་པའི་བླ་མ་ངག་དཀོན་གྱི་རྣམ་ཐར་རྩོམ་གཞི་ས་བོན་དང༌། མཁན་པོ་སངས་རིན་
གྱིས་བརྩམས་པའི་བླ་མ་ངག་དཀོན་གྱི་རྣམ་ཐར་གཉིས་ཀའི་ནང་དུ་བྲིས་ཡོད། དེ་ལྟར་དོན་
གཉིས་ལེགས་སྒྲུབ་ཀྱི་མཛད་སྒོ་རྒྱ་ཆེ་བའི་ངང་ནས་གཙང་ཆེན་གཟིམས་ཁང་བདེ་ལྡན་
ཆོས་ཀྱི་ཕོ་བྲང་དུ་ཁྱོན་བསྡོམས་ལོ་ངོ་བཅུ་ཙམ་དུ་རྒྱུན་བཞུགས་མཛད་ཅིང་། དེ་བར་རྡོ་རྗེ་
སློབ་དཔོན་བླ་མ་ངག་དབང་དཀོན་མཆོག་དར་རྒྱས་གང་གི་སྤྱིར་སློབ་ཚོགས་གཟིམས་
ཁང་གི་ཐུན་པ་སྦྱོར་དྲུག་པོ་དང་། བསྐྱེད་རིམ་པ། འདུ་ཁང་སྟེང་གི་སྒྲུབ་གྲྭ་གོང་འགབ་སོགས་
མཆོག་དམན་ཡོངས་ཀྱི་གྲངས་བརྒྱ་ཕྲག་གསུམ་ལྷག་ཡོད་པ་ཚང་མ་རྗེ་བླ་མ་དམ་པ་འདི་
ཉིད་ཀྱི་སློབ་མ་ཡིན་ཞིང་། དེ་མ་ཟད་དེ་དག་ལས་གཞན་ཕྱོགས་སོ་སོ་ནས་ཐོག་མཐའ་
བར་གསུམ་དུ་འདུས་པའི་སློབ་གཉེར་བའམ་བཤད་གྲྭ་བ་དང་། གཞན་ཡང་དབང་ལུང་
ཁྲིད་མན་ངག་རླུང་བཅོས་གེགས་སེལ་ངོ་སྤྲོད་སོགས་ཞུ་བའི་སློབ་ཚོགས་གྲངས་ལས་འདས་
པ་བྱུང་བ་སོགས་རྗེ་བཙུན་བླ་མ་དམ་པ་འདི་ཉིད་ཀྱི་བསྟན་འགྲོ་ལ་སྨན་པའི་མཛད་པ་འཕྲིན་
ལས་རྒྱ་ཆེར་རྒྱས་ནའང་དེ་མཚམས་ལོ་འདིའི་ནང་ཞིག་ནས་སྔར་དུས་ཀྱི་དམར་དམག་རྒྱང་
བསྐྱོད་ཀྱི་རིམ་པ་གང་དག་ཡངས་པའི་རྒྱལ་ཁམས་འདིར་ཆེས་ཀུན་ནས་འཕེལ་བར་གྱུར་ཏེ།
141



ཇོ་ནང་དཔེ་ཚོགས།
སྤྱིའི་དེབ་དགུ་བཅུ་པ།
དུས་ཀྱི་འཕོ་འགྱུར་ལྷག་པར་ཆེ་བས་བསྟན་དང་འགྲོ་བའི་ལེགས་ཚོགས་ཉམས་དམན་ཞིང་
ཉག་ཤིན་ཏུ་ཕྲ་བའི་ངང་ཚུལ་དང་ཆབས་ཅིག་ཆོས་མ་ཡིན་གྱི་སྤྱོད་ཕྱོགས་མཐའ་ནས་
འཕྱུར་དྲགས་པས་སྐྱེ་དགུ་མཆོག་དམན་མཐའ་དག་མཉམ་པོར་ལྕི་བའི་ཁུར་བཟོད་དཀའ་
བས་མནན་པར་ཆས་ཏེ། ལོ་འདིའི་དབྱར་དུས་སུ་ཕྱོགས་སོ་སོ་ནས་དམག་མང་པོ་སླེབས་
ལ་ཉེ་ཞེས་འུར་ཟིང་ལང་ལོང་དུ་གྱུར་ཏེ་འཛི་ཡུལ་གྱི་མི་མང་ཡོངས་རྫོགས་འཇིགས་སྐྲག་
གིས་ཅི་བྱ་གཏོལ་མེད་དུ་གྱུར་སྐབས། རྗེ་བླ་མ་དམ་པ་འདི་ཉིད་གཙང་ཆེན་གཟིམས་ཁང་
ཕོ་བྲང་གི་མགོན་ཁང་དུ་ཕེབས་ཏེ་ཆོས་སྐྱོང་ཡོངས་ཀྱི་གཙོ་བོ་དཔལ་ལྡན་གུར་གྱི་མགོན་
པོའི་སྐུ་བརྙན་ལ་སྙན་དར་ཕུལ་ཞིང་འཕྲིན་བཅོལ་མཛད་པས། མགོན་པོའི་ཐུགས་ཀ་ནས་
འོད་ཟེར་དམར་པོ་ཞིག་བྱུང་སྟེ་ཁོང་ལ་ཐིམ་སྟེ་སྐུ་ཐུགས་བདེ་བས་ཁྱབ་པར་གྱུར་པས། ད་
ལན་སྐོར་གཅིག་ལ་སྐྱོན་མེད་དེ། སྟོང་འུར་ཡིན་པ་འདྲ་ཞེས་གསུངས་པ་ལྟར་སྐབས་དེར་
ཉེས་སྐྱོན་ཅི་ཡང་མ་བྱུང་ཡང་། དེ་ནས་བཟུང་། རང་རང་ཡུལ་གྱི་སྡེ་གང་དག་འཇིགས་སྐྲག་
གིས་ཕྱོགས་སོ་སོར་བྱེར་བར་གྱུར་སྐབས་སུ་འཛམ་ཐང་གཙང་ཆེན་ཕོ་བྲང་གི་ཆོས་གྲྭ་འདི་
ཡང་བག་ཕེབས་ཤིག་མ་བྱུང་བར་ཟང་ཟིང་ལང་ལོང་དུ་གྱུར། དེའི་རྐྱེན་གྱིས་ལོ་འདིའི་ལོ་
སྨད་སྟོན་དགུན་མཚམས་སུ་རྗེ་བླ་མ་དམ་པ་ཁོང་དང་ཁོང་གི་ཐུགས་སློབ་མཆོག་གྱུར་ཉེ་
གནས་བླ་མ་ཡོན་ཏན་བཟང་དང་ཕྲན་རང་བཅས་བྲོས་བྱོལ་གྱི་ཚུལ་དུ་རྡོ་སྨད་དགྲ་བླའི་རི་
ཁྲོད་དུ་ཕྱིན་ཏེ་ལོ་དེའི་དགུན་ཐོག་ཏུ་དེར་བཞུགས། དེའི་སྐབས་སུ་རྗེ་བླ་མ་རིན་པོ་ཆེ་ཁོང་
ནི་ཉིན་མཚན་འཁོར་མོར་ཐུན་བཞི་འཆག་མེད་ཀྱིས་ནང་ཡང་དག་འཇོག་ཏིང་ངེ་འཛིན་ལ་
མཉམ་པར་བཞག་པ་གཙོ་བོར་མཛད་ཅིང་ཐུན་མཚམས་རྗེས་ཐོབ་ཀྱི་སྐབས་ཐམས་ཅད་
དུ་ཞལ་འདོན་སོགས་ཆོས་སྤྱོད་དང་གསོལ་ཁ་འཆག་མེད་སོགས་དང་རྒྱུན་དུ་རང་སོགས་
མདུན་བཅར་པ་རྣམས་དང་། སྐུ་མདུན་དུ་འོང་བ་རྣམས་ལ་གདུལ་བྱ་རང་རང་གི་ཁམས་
142



མཁན་ཀུན་དགའ་ཤེས་རབ་གསལ་བྱེད།
ཤར་འཛམ་ཐང་པ་ངག་དབང་བློ་གྲོས་གྲགས་པའི་རྣམ་ཐར།
ལོང་དང་
དབང་མོས་པ་དང་མཐུན་པའི་ཐུན་མོང་དང་ཐུན་མིན་ཟབ་ རྒྱས་ཆོས་ཀྱི་བདུད་རྩིས་ངོམས་
པར་མཛད། བར་སྐབས་རྣམས་སུ་དེ་ཕྱོགས་དང་ས་ཆ་གཞན་ནས་བྲོས་བྱོལ་དུ་འོང་བའི་
ཁྱིམ་པ་མི་སྐྱ་ཕོ་མོ་མང་པོ་ལ་མ་ཎི་དང་བསྙུང་གནས་སོགས་ཀྱི་དགེ་བསྐུལ་དང་བློ་ལྡོག་
རྣམ་བཞི་དང་བདེ་ཆེན་ཞིང་ཁྲིད་དམ་བདེ་བ་ཅན་དུ་སྐྱེ་བའི་རྒྱུ་བཞི་སོགས་ཆོས་བཀའ་ཅི་
རིགས་དང་། སྐྱབས་འགྲོའི་སྡོམ་པ་དང༌། དགེ་བསྙེན་གྱི་སྡོམ་པ་གནང་བ་སོགས་མཛད་
དེ་སྐལ་ལྡན་གྱི་གདུལ་བྱ་དཔག་ཏུ་མེད་པའི་རྒྱུད་ལ་ཐར་པའི་ས་བོན་བཞག་ཅིང་སྨིན་གྲོལ་ལ་
བཀོད། ཡང་སྐབས་འགར་བདག་གིས་ཞབས་ཕྱི་ཞུས་ཏེ། མི་ཁྱིམ་འགའ་རེ་ལ་བསྲུང་རིམ་
དང་ཉམ་ཐག་མགོན་མེད་ཁ་ཤས་ལ་ཐུགས་སྙིང་རྗེའི་གཞན་དབང་དུ་གྱུར་ཏེ་གཤིན་ཆོག་
སོགས་ལ་ཐེངས་ཁ་ཤས་བྱོན། དེ་ཚེ་གཤིན་པོར་འཕོ་བ་གསུངས་སྐབས་སྒྲ་རྟོགས་ལྷུང་
མེད་པ་གཅིག་ཀྱང་མེད་པས་བདག་གི་སེམས་ལ་གཤིན་པོ་དེ་དག་སྐལ་ལྡན་ལས་ཅན་རེད་
སྙམ། དེ་ལ་སོགས་པ་འགྲོ་དོན་རྒྱ་ཆེན་གནང་བཞིན་བཞུགས་སོ། །རི་ཁྲོད་དེར་བཞུགས་སྐབས་
ཁང་བདག་དགྲ་བླའི་སྐེད་རྗེ་བ་ཚང་ཟེར་བའི་མི་ཚང་ཞིག་གིས་རྟ་ལམ་དུ་འགྲོ་ཆེད་དུ་སངས་
རྒྱམ་གྱིས་བསྐུལ་བའི་ངོར་གླིང་གི་རྟ་རྒྱལ་མགྱོགས་འགྲོའི་རྟ་མཆོག་གི་བང་རྩལ་འགྲན་
ཚུལ་ཞེས་པའི་སྒྲུང་ཡིག་ཅིག་ཀྱང་འབྲི་གནང་མཛད་དོ། །
ཞེས་སྙིགས་དུས་ཀྱི་ཐམས་ཅད་མཁྱེན་པ་ཆེན་པོ་ཤར་འཛམ་ཐང་པ་ངག་དབང་བློ་
གྲོས་གྲགས་པའི་རྣམ་པར་ཐར་པ་དད་པའི་པདྨོ་བཞད་པའི་ལེགས་བཤད་ཉི་མའི་འོད་ཟེར་
ཞེས་བྱ་བ་ལས་ཆོས་སྡེ་ཆེན་པོ་དཔལ་འཛམ་ཐང་རྨུགས་འཛིན་ཆོས་འཁོར་གླིང་ངམ་བསམ་
གྲུབ་ནོར་བུའི་གླིང་གི་གདན་ས་ཆེན་པོ་གཙང་ཆེན་གཟིམས་ཁང་ཆོས་ཀྱི་ཕོ་བྲང་གི་ཆོས་
ཁྲི་གཉིས་པར་ཞབས་ཟུང་འཁོད་དེ་ཟབ་རྒྱས་ཆོས་ཀྱི་འཁོར་ལོ་རྒྱ་ཆེར་ལེགས་པར་བསྐོར་
ཞིང་འཆད་རྩོད་རྩོམ་གསུམ་གྱིས་རྒྱལ་བསྟན་འཛིན་སྐྱོང་སྤེལ་གསུམ་བྱས་པའི་སྐབས་ཏེ་
13



ཇི་ནང་དཔེ་ཚོགས།
སྤྱིའི་དེབ་དགུ་བཅུ་པ།
བདུན་པའོ།།
།།
གསུམ་པ། དུས་འགྱུར་ཆེན་པོའི་སྐབས་དུས་ཀྱི་ཁྲི་མོན་དུ་བཞུགས་ནས་ཉམ་ཐག་མགོན་
མེད་ཀྱི་འགྲོ་བ་མང་པོ་རྣམ་གྲོལ་ཐར་པ་དང་ཐམས་ཅད་མཁྱེན་པའི་ལམ་ལ་བཀོད་པའི་ཚུལ།
དགུང་གྲངས་བཞི་བཅུ་བཞེས་པ་རབ་བྱུང་བཅུ་དྲུག་པའི་བགྲང་བྱ་སོ་གསུམ་པ་སྒྱུར་
བྱེད་ཅེས་པ་ས་ཕག་༼༡༩༥༩༽ལོའི་ལོ་སྟོད་དཔྱིད་དུས་སུ་བདག་གི་ཕ་ཡུལ་མཚོ་སྔོན་མགོ་
ལོག་ཕྱོགས་སུ་བཅོས་བསྒྱུར་དྲག་པོ་བྱས་ཟིན་ཟེར་བ་ཙམ་ལས་གནས་ཚུལ་གྱི་སྐད་ཆ་
གསལ་བོ་མི་ཐོས་པས་སེམས་མ་བདེ་བའི་སྟབས་ཀྱིས་བླ་མ་རིན་པོ་ཆེ་ལ་གནང་བ་ཞུས་ཏེ།
འཛམ་ཐང་ནས་འཛི་རོང་དང་མཛེ་ཁོག་བརྒྱུད་དེ་སོང་བ་ན། མཛེ་སྟོད་དང་རྡོ་སྟོད་ཕྱོགས་
སུ་མཚོ་སྔོན་མགོ་ལོག་ཕྱོགས་ནས་བྲོས་བྱོལ་རི་ཤོར་བ་མང་པོ་འོང་ཡོད་པ་དང་འཕྲད་དེ་
རང་ཡུལ་གྱི་གནས་ཚུལ་དྲིས་ཚེ། རང་ཡུལ་མགོ་ལོག་ཕྱོགས་སུ་སྔར་ལོའི་དབྱར་དུས་ནས་
དམངས་གཙོ་བཅོས་བསྒྱུར་ཟེར་བ་དང་གསར་བརྗེ་ངོ་ལོག་པ་ལ་དྲག་གནོན་བྱེད་དགོས་
ཞེས་པའི་ལས་འགུལ་སྤེལ་ཏེ་མི་མང་པོ་བསད་རྨས་སུ་སོང་བ་དང་། ལྷག་མ་སྐྱ་སེར་མང་
པོ་སློབ་སྦྱོང་ལ་འགྲོ་དགོས་ཟེར་ནས་ཟི་ལིང་ཕྱོགས་སོགས་སུ་ཁྲིད་སོང་། བདག་གི་ཡུལ་
བའི་ཁྱིམ་དུ་ཞང་བོ་སེར་མོ་ཞིག་ཡོད་པ་དེ་ཡང་མཉམ་དུ་དེད་སོང་ཟེར། རྒྱུ་ནོར་ཚང་མ་
མཉམ་བསྲེ་བྱས་པ་སོགས་གནས་ཚུལ་གསལ་བོ་ཐོས་ཤིང་ཕ་ཡུལ་ལ་སོང་ན་སྐྱིད་པོ་མེད།
དེ་བས་མ་སོང་ན་དགའ་ཟེར་བས་སླར་ལོག་སྟེ་རྡོ་སྨད་དགྲ་བླའི་རི་ཁྲོད་དུ་བླ་མ་རིན་པོ་ཆེ་
བཞུགས་པའི་དྲུང་དུ་སོང་ནས་རང་ཡུལ་མགོ་ལོག་ཕྱོགས་ཀྱི་གནས་ཚུལ་རྣམས་བླ་མ་ལ་
ཞུས་ཚེ་བླ་མ་རིན་པོ་ཆེའི་ཞལ་ནས་འོ་སྙིང་རེ་རྗེ་མི་མང་པོ་སློབ་སྦྱོང་ལ་ཁྲིད་པ་དེ་ཡང་
ཁྲིམས་ཁང་དུ་ཁྱེར་བ་ཡིན་པས་མང་ཤོས་ཕྱིར་ཐོན་དཀའ། ཁྱོད་ཀྱི་ཞང་བོ་ཡང་ཕྱིར་འོང་
རྒྱུ་ཡོད་པ་མ་རེད་གསུངས། བདག་ནི་གླེན་ཆེས་པས་སེམས་ལ་མི་མང་ཡང་ཕྱིར་འོང་ཡོད་
[4



མཁན་ཀུན་དགའ་ཤེས་རབ་གསལ་བྱེད།
ཤར་འཛམ་ཐང་པ་ངག་དབང་བློ་གྲོས་གྲགས་པའི་རྣམ་ཐར།
པོད་དང་པོ།
ཅིང་ཁྱད་པར་བདག་གི་ཞང་བོ་ནི་ལོ་ཉུང་ཞིང་ནད་མེད་པས་ཕྱིར་ངེས་པར་འོང་རྒྱུ་ཡོད་
སྙམ་པ་ཞིག་ཤར་ན་ཡང་། ཐམས་ཅད་མཁྱེན་པའི་གསུང་ལ་བསླུ་བ་ག་ལ་སྲིད་དེ་ཕྱིས་སུ་
ཇི་བཞིན་དོན་ཐོག་ཏུ་ཁེལ་ལོ། །འདི་དག་གི་སྐབས་སུ་མི་འགའ་རེས་གུང་ཁྲན་ཏང་དང་
བཅིངས་གྲོལ་དམག་ལ་ངོ་རྒོལ་བྱེད་དགོས་ཟེར། ལ་ལ་དག་ཕྱི་རྒྱལ་སོགས་ཡུལ་གཞན་
དུ་བྲོས་བྱོལ་བྱས་ན་དགའ་ཟེར་བ་སོགས་འུ་ཐུག་པའི་བརྗོད་གླེང་རྣམ་པ་སྣ་ཚོགས་བྱེད་
འདུག་ནའང་། བླ་མ་རིན་པོ་ཆེའི་ཞལ་ནས། མདོ་ལས། ལུས་ཅན་དག་གི་ལས་རྣམས་ནི། །
བསྐལ་པ་བརྒྱར་ཡང་ཆུད་མི་ཟ། །ཚོགས་ཤིང་དུས་ལ་བབས་པ་ན། །འབྲས་བུ་ཉིད་དུ་སྨིན་
པར་འགྱུར། །ཞེས་དང༌། ཇི་སྐད་དུ། ལས་ཀྱི་ཤུགས་ནི་ཆུ་བོའི་རྒྱུན་དང་འདྲ། །ལས་དབང་
ཆུ་ཀླུང་བཟློག་པ་རབ་ཏུ་དཀའ། །ཞེས་སོགས་གསུངས་པ་ལྟར། སེམས་ཅན་སྤྱི་མཐུན་
གྱི་ལས་ཚབས་ཆེན་སྨིན་ལ་ཉེ་བས་ངོ་རྒོལ་བྱས་པས་མི་ཐུབ། བྲོས་པས་མི་ཐར། བཤའ་ལུག་
གི་སྐེ་ལ་ཐག་པ་བཏགས་རྗེས་འཐེན་པ་ལྟ་བུ་ཡིན། ཐབས་གང་གིས་ཀྱང་ཟློག་ཐབས་མེད།
དཀོན་མཆོག་གསུམ་ལས་རེ་ས་གཞན་མེད་པས་རྒྱུན་དུ་དཀོན་མཆོག་གསུམ་ལ་གསོལ་
བ་འདེབས་པ་དང༌། ལས་རྒྱུ་འབྲས་ལ་ཡིད་ཆེས་དང་རྐྱེན་ངན་ལམ་ཁྱེར་ཅི་ནུས་བྱེད་པ་
གལ་ཆེ་ཞེས་ཡང་ཡང་གསུང་བཞིན་བཞུགས། དེ་ནས་ལོ་དེའི་ཟླ་བ་གསུམ་པའི་ཚེས་བཅོ་
ལྔར་འཛི་ཡུལ་སྟོད་སྨད་ཀུན་ཏུ་ཤུགས་ཆེན་དམག་དཔུང་ཕྱོགས་མཐའ་
ཐའ་ཀུན་ནས་འཕྱུར་
ཞིང་གཡུལ་ཆེན་གྱི་བཙན་དཔུང་སྟོབས་ལྷག་པར་དར་བས་ཐམས་ཅད་ཀྱི་དཔའ་ཞུམ་པར་
བྱས་ཏེ་བདག་ཅག་དཔོན་སློབ་རྣམས་ཀྱང་རི་ཁྲོད་དེར་འདུག་མ་ཕོད་པར་ཡར་ཅུང་ཟད་སོང་
ནས་པད་མའི་གདན་སྟེང་ཞེས་པར་ཤིང་ཁྱིམ་ཕུབ་པའི་ནང་དུ་ཉིན་ཞག་ཁ་ཤས་བཞུགས།
དེའི་སྐབས་སུ་ནུབ་གཅིག་བླ་མ་རིན་པོ་ཆེའི་རྨི་ལམ་འོད་གསལ་དུ་ནམ་མཁའི་ཁམས་
ཐམས་ཅད་སྒྲ་ཆེན་པོ་ཞིག་གིས་ཁྱབ་སོང་བའི་ནང་ནས། བཅོ་ལྔའི་ལྷ་ཞལ་དུང་ལྟར་
j45



རྡོ་ནང་དཔེ་ཚོགས།
སྤྱིའི་དེབ་དགུ་བཅུ་པ།
དཀར་བས་ལྟོས། །བཅོ་ལྔའི་ལྷ་གསུང་དུང་ལྟར་སྙན་པས་ཉོན། །ཞེས་པའི་སྒྲ་སྙན་པོ་
ཞིག་གྲགས་པའི་སྣང་བ་ཤར་ཞེས་གསུངས། དེ་ལ་ཁ་ཅིག་ཉིན་བཅོ་ལྔ་དང་ཟླ་བཅོ་ལྔ་
སོགས་ནས་འགྱུར་ལྡོག་བདེ་འཇགས་ཡོང་བ་ཡིན་ནམ་སྙམ་པ་སོགས་དཔྱད་པ་སྣ་ཚོགས་
བྱེད་ཀྱང་། དོན་དངོས་ནི་ཕྱིས་སུ་མི་རིང་བར་དམག་གིས་འཛིན་བཟུང་སོགས་བྱེད་སྐབས་
བླ་མ་རིན་པོ་ཆེའི་ཐུགས་ལ་ད་འདུག་ན་དོན་མེད་དགོངས་ཏེ། ཞིང་གཞན་དུ་གཤེགས་པར་
རྩོམ་པའི་ཚེ། མ་མཁའ་འགྲོས་དབྱིངས་ནས་ད་དུང་དུས་ངན་སྙིགས་མའི་ཉམ་ཐག་བསྟན་
འགྲོའི་དོན་དུ་ཐུགས་ཀྱི་གོ་ཆ་བགོས་ཏེ་ད་རུང་ལོ་བཅོ་ལྔ་བཞུགས་དགོས་ཞེས་བཞུགས་
ཞུ་ཕུལ་ཏེ། དེ་ནས་བཟུང་རྗེ་བླ་མ་རིན་པོ་ཆེ་འདི་ཉིད་ལོ་གྲངས་བཅོ་ལྔ་ལྷག་ཙམ་བཞུགས་
ཤིང་བསྟན་འགྲོའི་དོན་རྒྱ་ཆེར་མཛད་དེ་མཐར་ཤམྦྷ་ལར་བྱོན་པ་དང་། དེ་ནས་མི་རིང་བར་
རིག་གསར་གྱི་གདུག་རྩུབ་གཏུམ་སྤྱོད་སོགས་མཇུག་རྫོགས་ཏེ་ཏང་དང་རྒྱལ་ཁབ་ཀྱི་སྲིད་
ཇུས་དང་རྩ་ཁྲིམས་གསར་བར་གྱུར་ཏེ། སླར་ཡང་རྒྱལ་བསྟན་རིན་པོ་ཆེ་དར་བའི་དབུ་ཚུགས་
པ་སོགས་དང་ཤིན་ཏུ་མཐུན་པར་སྣང་ངོ༌། །
གཞན་ཡང་འདི་སྐོར་གོང་འོག་ཀུན་ཏུ་བླ་མ་རིན་པོ་ཆེ་ལ་རྨི་ལམ་འོད་གསལ་དུ་བསྟན་
སྲུང་ཆོས་སྐྱོང་གཟའ་མཆོག་ཆེན་པོ་གཙང་བའི་གྲྭ་བ་ཁ་ཤས་ཀྱི་གཟུགས་ཀྱིས། བྱོན་ཚད་
བཞུགས་ཚད་སོགས་ལུང་བསྟན་གསལ་བོར་གསུང་བཞིན་ཡོད་པས་ནུབ་གཅིག་ཁོང་གི་
རྨི་ལམ་དུ་གྲྭ་བ་ཞོལ་མདོག་དམར་ཤས་ཆེ་བ་ཅན་ཞིག་གིས་ཁྱེད་རྣམས་གཙང་སྡེ་དང་མཉམ་
དུ་སོང་དང༌། དམག་གིས་ངན་པ་མི་སྐྱོན་ཟེར། གྲྭ་བ་དེ་ཆོས་སྐྱོང་གཟའ་མཆོག་ཆེན་པོ་ཡིན་
པ་འདྲ་གསུངས། དེ་ནས་གཙང་སྡེ་དང་མཉམ་དུ་བྲོས་བྱོལ་དུ་བྱོན་པའི་ཚེ་ཉིན་གཅིག་བླ་
མ་རིན་པོ་ཆེ་ཁོང་དང་ཁོང་གི་ཐུགས་སྲས་མཆོག་གྱུར་བླ་མ་ཡོན་ཏན་བཟང་ཁོང་རྣམ་པ་
གཉིས་གྲོགས་གཞན་རྣམས་དང་ཁ་བྲལ་ཏེ་རྫ་མགོ་ཞིག་ཏུ་མུན་རུབ་པས་ཆིབས་རྟ་གཉིས་
146



པོད་དང་པོ།
མཁན་ཀུན་དགའ་ཤེས་རབ་གསལ་བྱེད། ཤར་འཛམ་ཐང་པ་ཕག་དབང་བློ་གྲོས་གྲགས་པའི་རྣམ་ཐར།
ཕ་བོང་ཞིག་གི་རྩེར་བཏགས་ནས་ཁོང་རྣམ་གཉིས་བྲག་འོག་ཅིག་ཏུ་གཟིམས་ཆས་ཀྱང་
མེད་པར་སྐུ་རྒྱབ་སྤྱོད་བྱས་ཏེ་གཟིམས་པར་བྱས། དེའི་ཕྱི་ཉིན་ནངས་མོར་བླ་མ་རིན་པོ་
ཆེའི་ཞལ་ནས། མདང་བདག་གི་རྨི་ལམ་དུ་འཕགས་པའི་གནས་བརྟན་ཞིག་གིས་བྱང་ཆུབ་
སེམས་དཔའ་སྙིང་སྟོབས་བསྐྱེད་དང་ད་དུང་འགྲོ་དོན་འབྱུང་ངོ༌། །ཞེས་གསུངས་པ་རྨིས་
ཞེས་གསུངས། རེ་ཞིག་ནས་ཉི་ཤར་ཙམ་ན་བསུ་མ་སླེབས་ཏེ་ཕྱིར་གཙང་སྡེའི་ནང་དུ་བྱོན།
དེ་ནས་ཡང་བླ་མ་རྣམ་གཉིས་དང་བདག་སོགས་གཙང་སྡེ་དང་མཉམ་དུ་ཉིན་ཁ་ཤས་བྲོས་
བྱོལ་དུ་ཡར་མར་ལ་སོང་བའི་ཉིན་གཅིག་རྡོ་སྨད་གོ་ཁོག་ཞེས་པའི་ས་ཆ་ནས་ཨ་སུག་མ་
ཞེས་བྲོས་བྱོལ་དུ་འགྲོ་བའི་ཚོ་བ་ཞིག་དང་ལྷན་ཅིག་དམག་གིས་སྐོར་ཏེ་མེ་མདའ་སེར་དྲག་
ལྟར་ཕབས་པས་ཕན་ཚུན་ཤི་རྨས་མང་ཙམ་སོང་། སྐབས་དེར་བླ་མ་རིན་པོ་ཆེ་ནི་བླ་མ་
དང་རྗེ་བཙུན་སྒྲོལ་མ་དབྱེར་མེད་ལ་གསོལ་བ་རྩེ་གཅིག་ཏུ་འདེབས་བཞིན་ཐུགས་མཉམ་
བཞག་ལ་གཡོ་མེད་དུ་བཞུགས་འདུག ང་ཚོ་ཉེ་འཁོར་དུ་གནས་པ་རྣམས་ནི་དངངས་སྐྲག་
ཆེན་པོའི་ངང་ཅི་བྱ་གཏོལ་མེད་དུ་གྱུར་ཏེ་བླ་མའི་དྲུང་དུ་བཅར་ནས་བླ་མ་རིན་པོ་ཆེ་ལ་
སྐྱབས་འཚོལ་ཞིང་གསོལ་བ་འདེབས་བཞིན་འདུག མཐར་དམག་གིས་བཙན་བཟུང་བྱས་
ཏེ་ཉིན་གཉིས་གསུམ་ཙམ་དུ་ས་དེར་བཀག་སྡོམ་བྱས། དེ་ནས་རང་ཡུལ་འཛི་ཀ་ན་མདའི་
རྒྱ་སྒར་དུ་ཕབས། དེ་དུས་ལམ་ཐག་རིང་བར་ཉིན་མང་པོར་རྐང་ཐང་དུ་དཀའ་ངལ་མྱོང་
བཞིན་འགྲོ་དགོས་ན་ཡང་། བླ་མ་རིན་པོ་ཆེ་ཁོང་ལ་དད་ལྡན་གྱི་སློབ་མའམ་ཡོན་བདག་
ཨ་སུག་མའི་དཔོན་གེ་འཕན་ཚང་གི་མནའ་མ་རྒྱུ་ཐ་ཟ་ལྷ་མོ་ཟེར་བ་
བ་ཞིག་གིས་རྟ་བཟང་པོ་
ཞིག་སྒ་སྲབ་བྱས་ཏེ་དམག་དཔོན་ལ་གནང་བ་ཞུས་
ལ་གནང་བ་ཞུས་ནས་བླ་མ་ལ་ཕུལ་བས་བླ་མ་རིན་པོ་
ཆེ་ནི་ཞབས་ཐང་དུ་བྱོན་དགོས་མ་བྱུང་ངོ་། །དེ་ནས་རང་ཅག་ན་མདའི་རྒྱ་གྲོང་གི་ཉེ་འདབས་
སུ་དཔོན་མོ་མཁའ་ལོ་ཚང་གི་ཁང་བའི་ནང་དུ་ཟླ་འགར་བཀག་སྡོམ་བྱས། དེའི་སྐབས་སུ་
147



ཇོ་ནང་དཔེ་ཚོགས།
སྤྱིའི་དེབ་དགུ་བཅུ་པ།
ཡང་བླ་མ་རིན་པོ་ཆེའི་ཐུགས་ལ་དུས་རྒྱུན་འཚུབ་ལོང་སོགས་ཅུང་ཟད་ཀྱང་མི་སྲིད་ཅིང་
རང་རེ་ཉེ་འཁོར་བ་བཙོན་གྲོགས་དག་ལ་ཆོས་དང་མཐུན་པའི་བསླབ་བྱ་དང་ཞལ་གདམས་
སེམས་ལ་ཕན་པ་ཁོ་ན་གསུངས་ཤིང་། མཚན་མོ་ཡང་སྐུ་ཆིངས་བཀྲོལ་ཏེ་མི་གཟིམས་པར་
ཉིན་མཚན་ཀུན་ཏུ་མཉམ་བཞག་དང་ཞལ་འདོན་སོགས་ཆོས་སྤྱོད་འབའ་ཞིག་གིས་དུས་
འདའ་བར་མཛད་བཞིན་རྒྱལ་སྲས་སེམས་དཔའི་ངང་ཚུལ་གྱིས་རྟག་པར་བཞུགས་སོ། །
དེ་ནས་ཟླ་ཁ་ཤས་ནས་བླ་མ་རིན་པོ་ཆེ་ཁོང་གཅིག་པུ་ཡར་ན་མདའི་རྒྱ་གྲོང་དངོས་ཀྱི་ནང་
དུ་ཕེབས་དགོས་བྱུང་བས་ངེད་ཅག་བླ་མ་རིན་པོ་ཆེ་དང་མཉམ་དུ་འདུག་པའི་སྐལ་བ་མ་
ལྡན། བླ་མ་རིན་པོ་ཆེ་ཁོང་དང་ཁོང་གི་ཐུགས་སྲས་མཆོག་གྱུར་བླ་མ་ཡོན་ཏན་བཟང་གཉིས་
ཀྱང་མཉམ་དུ་བཞུགས་མ་ཆོག་པར་རེ་ཞིག་འབྲལ་དགོས་པའི་དབང་གིས་ཁོང་དཔོན་
སློབ་གཉིས་ཕན་ཚུན་ཐུགས་འཕྲེང་ཞིང་སྐྱོ་བའི་ངང་དུ་བཞུགས་དགོས་བྱུང་། རྒྱ་གྲོང་དེར་
གཙང་ཆེན་གཟིམས་ཁང་ཕོ་བྲང་གི་རྡོ་རྗེ་སློབ་དཔོན་ངག་དབང་དཀོན་མཆོག་དར་རྒྱས་
དང་སྦྱངས་པ་མ་འདས་མཆོག་སྤྲུལ་ཀུན་དགའ་དཔལ་སོགས་བླ་སྤྲུལ་འགའ་རེ་དང་མཉམ་
དུ་བཞུགས། སྦྱངས་པ་མ་འདས་མཆོག་སྤྲུལ་དང་ཕན་ཚུན་ཆོས་འབྲེལ་འབེལ་གཏམ་མང་
དུ་མཛད་དེ་ཐུགས་ནང་གཅིག་འདྲེས་སུ་སོང་། དེའི་སྐབས་སུ་ནུབ་གཅིག་ཁོང་གི་རྨི་ལམ་
འོད་གསལ་དུ་ཡང་འཕགས་པའི་གནས་བརྟན་ཞིག་གིས་མངོན་པའི་གླེགས་བམ་ཞིག་
ཕུལ་ཏེ་ད་དུང་བསྟན་པ་ལ་ཕན་ཐོགས་འབྱུང་ངོ་ཞེས་གསུངས་པ་རྨིས། དེ་ནས་ཟླ་འགའ་
སོང་བ་དབྱར་སྨད་ཙམ་ན་མགོ་ལོག་ཡར་ཐང་ཕྱོགས་ནས་དམག་གིས་བཙན་བཟུང་བྱས་
པའི་ཁྲིམས་པ་ཁ་ཤས་ན་མདར་ཕབས་པ་དང་མཉམ་དུ་ཕྲན་བདག་ཀྱང་ཡར་མགོ་ལོག་
ཕྱོགས་པདྨ་རྫོང་ཞེས་སྨྲར་སེ་ལེ་ཐང་གི་རྒྱ་སྒར་དང༌། རང་ཡུལ་གྱི་གཅིག་སྒྲིལ་རྫོང་ཞེས་
གསའི་དྲུག་ཆེན་སུམ་མདོའི་རྒྱ་སྒར་གྱི་ཁྲིམས་ཁང་དུ་དེད་སོང་། འགྲོ་ཁར་བཀའ་དྲིན་
148



མཁན་ཀུན་དགའ་ཤེས་རབ་གསལ་བྱེད།
ཤར་འཛམ་ཐང་པ་ངག་དབང་བློ་གྲོས་གྲགས་པའི་རྣམ་ཐར།
ཅན་གྱི་རྡོ་རྗེ་འཆང་དངོས་བླ་མ་རིན་པོ་ཆེ་ལ་ཐོན་ཕྱག་དང་ཁམས་བདེ་ཞུ་བ་ལྟ་ཞོག ཞལ་
མཐོང་བ་ཙམ་ཡང་མ་བྱུང་བར་གློ་བུར་དུ་འགྲོ་དགོས་བྱུང་བས་སེམས་སྐྱོ་བ་ཚད་ལས་
འདས་ཀྱང་བྱ་ཐབས་བྲལ། ཤུལ་ནས་བརྩེ་བའི་བདག་ཉིད་བླ་མ་རིན་པོ་ཆེས་ཀྱང་སློབ་བུ་
ཤེར་གསལ་རང་ཡུལ་དུ་དམག་གིས་བཙན་ཁྲིད་བྱས་སོང་བས་ཁོ་ལ་ཆར་ གོས་ཙམ་ཡང་
མེད་ལམ་བར་ནས་དཀའ་ངལ་ཆེན་པོ་མྱོང་རྒྱུ་རེད་ཅེས་ཕྲན་ཐ་ཤལ་རང་གི་དོན་དུ་ཐུགས་
སྐྱོ་བའི་རྣམ་པ་བསྟན་ཞེས་རྗེས་ནས་ཐོས། བདག་ཅག་ན་མདའ་ནས་དམག་ དེད་དེ་
པདྨ་རྫོང་གི་ཁྲིམས་ཁང་དང༌། རང་ཡུལ་གྱི་གཅིག་སྒྲིལ་རྫོང་གི་ཁྲིམས་ཁང་རྣམས་སུ་རིམ་
བཞིན་དེད་ནས་རྒྱ་གྲོང་གསུམ་གྱི་ཁྲིམས་ཁང་དུ་ཟླ་བརྒྱད་ལྷག་ལ་བཟུང་ནས་མཐར་
བཙོན་གྲོལ་བཏང་སྟེ་རང་ཁྱིམ་དུ་མངག་གཏོང་བྱས། དེ་ནས་བཟུང་སྤྱི་ཚོགས་ཀྱི་འགྲིག་
ལམ་ཤིན་ཏུ་དམ་དྲག་པས་ཕན་ཚུན་འགྲོ་འདུག་ཆད་དེ་ལོ་དུ་མའི་བར་བླ་མ་རིན་པོ་ཆེའི་
གསེར་ཞལ་མཇལ་བ་ཕར་ཞོག ཁམས་དྭངས་མིན་དང་གར་བཞུགས་ཙམ་མ་ཐོས་པས་ཡིད་
ལ་གདུང་བའི་རི་བོ་ཆེས་ལྕི་ཞིང་བླ་མའི་ཞལ་བཟང་མཇལ་འདོད་ནི་སྒོམ་པས་ཆུ་འདོད་པ་
ལྟ་བུའོ། །ཞར་བྱུང་ངོ་། །དེ་ནས་བླ་མ་རིན་པོ་ཆེ་ན་མདའི་རྒྱ་གྲོང་དེར་བཞུགས་ཤིང་ཟླ་ཁ་
ཤས་ནས་ཐུགས་སྲས་བླ་མ་ཡོན་ཏན་བཟང་སོགས་
སོགས་ཀྱང་རྒྱ་གྲོང་དེར་ཕེབས་དགོས་ཏེ་ཁོང་
དཔོན་སློབ་མཉམ་དུ་བཞུགས། གཞན་ཡང་འདིའི་སྐོར་སྔ་ཕྱི་ཅི་རིགས་པར་ཕྱོགས་སོ་སོ་
ནས་རྒྱ་གྲོང་དེར་བཙན་བཟུང་བྱས་པའི་ཁྲིམས་པ་མང་པོ་དང༌། ཁྱད་པར་དཔལ་ཡུལ་དར་
ཐང་དགོན་གྱི་མཁས་གྲུབ་གཉིས་ལྡན་ཨར་སྐུང་མཁན་ཆེན་བློ་བཟང་རྡོ་རྗེ་དང་དགོན་
དེར་མི་ཕམ་པའི་ཡིག་ཆ་སོགས་བོད་སྔ་རབས་པའི་ཡིག་ཆ་སློབ་ཁྲིད་བྱེད་པར་བྱོན་པའི་
སྡེ་དགེའི་མཁན་པོ་པདྨ་དང༌། གཡུ་ཐོག་དགོན་གྱི་མཆོག་སྤྲུལ་ཀརྨ་བཟང་སྐྱོང་སོགས་སྐྱེས་
ཆེན་དམ་པ་དུ་མ་ཡང་རྒྱ་གྲོང་དེར་ཕེབས་དགོས་བྱུང་ནས་
ས་བྱུང་ནས་དེ་དག་དང་མཉམ་དུ་བཞུགས།
19



ཇོ་ནདྨ་དཔེ་ཚོགས།
སྤྱིའི་དེབ་དགུ་བཅུ་པ
བླ་མ་རིན་པོ་ཆེ་ལོ་འདི་དང་དགུང་གྲངས་ཞེ་གཅིག་བཞེས་པ་ཀུན་ལྡན་ཞེས་ལྕགས་
བྱི་༼༡༩༦༠༽ལོ་ཧྲིལ་བོར་རྒྱ་གྲོང་དེའི་ཁྲིམས་ཁང་དུ་བཞུགས་དགོས་བྱུང་། ལོ་དེའི་ལོ་
སྟོད་ཙམ་ན་གཙང་བའི་རྡོ་རྗེ་སློབ་དཔོན་ངག་དབང་དཀོན་མཆོག་དར་རྒྱས་དང་ཆོས་རྗེའི་
སྦྱངས་པ་མ་འདས་མཆོག་སྤྲུལ་སོགས་ཁྲིམས་ཁང་དེར་བཞུགས་པའི་འཛི་ཡུལ་གྱི་བླ་སྤྲུལ་
ཆེ་ཁག་ཕལ་ཆེར་སྨད་ཚ་རོང་ཕྱོགས་ཀྱི་མཆོག་རྩེའི་རྒྱལ་སར་བྱོན་དགོས་བྱུང་། རྗེ་བླ་མ་
དམ་པ་འདི་ཉིད་ཁྲིམས་ཁང་དེར་བཞུགས་སྐབས་ཕྱི་ཚུལ་དུས་ཀྱི་ལམ་ལུགས་ཀྱིས་ཀུན་
ནས་བསྡམས་ཤིང་འཚོ་བ་སོགས་ལའང་དཀའ་ངལ་ཆེ་བའི་ཚོད་དུ་འདུག་ན་ཡང་
ན་ཡང་ཐུགས་
ཉམས་ལེན་གྱི་མཉམ་བཞག་དང་ཞལ་འདོན་རྒྱུན་གསུང་སོགས་ནང་ལུང་དང་རྟོགས་པའི་
འཕེལ་ཁ་རང་ངོས་ནས་ཅུང་ཟད་ཀྱང་ཉམས་པར་མ་སོང་ལ། བླ་མ་ངག་དབང་དཀོན་
མཆོག་དར་རྒྱས་མཆོག་གིས་ཐུགས་བརྩེ་བ་ཉེ་བར་མཚོན་བྱེད་དུ་ཁོང་གི་ཕྱག་ཕྲེང་རྗེ་དམ་
པ་འདི་ཉིད་ལ་གནང་སྟེ། དམ་པ་འདིས་སྒྲོལ་མ་ཉེར་གཅིག་གི་བསྟོད་རྒྱུད་འབུམ་ཕྲག་
བརྒྱད་གསུངས། འདི་ནི་སོ་སྐྱེས་དབང་པོའི་སྤྱོད་ཡུལ་ལས་འདས་པའི་བསམ་གྱིས་མི་
ཁྱབ་པའི་རྣམ་པར་ཐར་པའོ། །དེ་མཚུངས་ཁོང་དང་མཉམ་དུ་འདུག་པའི་ཁྲིམས་པ་རྣམས་
ལ་རང་རང་གི་ཁམས་དབང་མོས་པ་དང་མཐུན་པའི་ལས་རྒྱུ་འབྲས་ཀྱི་རྣམ་བཞག་དང་བླང་
དོར་ གྱི་གནས་སོགས་ཟབ་རྒྱས་ཆོས་ཀྱི་བདུད་རྩིས་ཚིམས་པར་མཛད་བཞིན་བཞུགས།
བར་བར་ཨར་སྐུང་མཁན་ཆེན་བློ་བཟང་རྡོ་རྗེ་དང་སྡེ་དགེའི་མཁན་པོ་པདྨ་སོགས་དང་
དམ་པ་ཆོས་ཀྱི་གསུང་གླེང་མང་དུ་མཛད། ཁྱད་པར་རབ་འབྱམས་གཞུང་བརྒྱ་སྨྲ་བའི་དབང་
པོ་ཨར་སྐུང་མཁན་ཆེན་བློ་བཟང་རྡོ་རྗེ་དང་མཁན་པོ་ཁོང་གིས་བརྩམས་པའི་སྤྱོད་འཇུག་
གི་འགྲེལ་ཆེན་ཀུན་གསལ་ཉི་མའི་དཀྱིལ་འཁོར་རྩོམ་ཚུལ་ལས་འཕྲོས་ཏེ་བགྲོ་གླེང་མང་
པོ་གནང་། ཡང་ཉིན་ཞིག་ཁོང་རྣམས་མཉམ་དུ་བཞུགས་སྐབས་བླ་མ་རིན་པོ་ཆེའི་ཞལ་
15



མཁན་ཀུན་དགའ་ཤེས་རབ་གསལ་བྱེད་}
པོད་དང་པོ།
ཤོར་འཛམ་ཐང་པ་ངག་དབང་བློ་གྲོས་གྲགས་པའི་རྣམ་ཐར།
ནས། མདོ་འགའ་ཞིག་གི་ནང་དུ་འཛམ་གླིང་བྱེ་བ་ཕྲག་བརྒྱ་ན་རང་རེ་སོགས་གང་ཟག་སོ་
སོ་བ་རེ་རེ་བཞིན་བྱེ་བ་ཕྲག་བརྒྱ་རེ་ཡོད་པར་གསུངས་ཡོད་པས་དེ་ལྟར་ཡོད་པ་ཡིན་ནམ་
ཞེས་གསུངས་པ་ན། ཨར་སྐུང་མཁན་ཆེན་གྱི་ཞལ་ནས་སྔར་གྱི་གནས་སྐབས་ཞིག་ལ་བདག་
གི་ཉམས་སྣང་ལ་ཕྱོགས་བཅུའི་འཇིག་རྟེན་གྱི་ཁམས་མང་པོར་རང་འདྲ་བ་གྲངས་མེད་པ་
ཡོད་པའི་སྣང་བ་ཤར་མྱོང་ཡང་དེ་ནི་ཉམས་ཙམ་ཡིན་པ་ལས་དེ་འདྲ་མི་སྲིད་སྙམ་ཞེས་
གསུངས། དེ་ཚེ་སྡེ་དགེ་མཁན་པོའི་ཞལ་ནས། དེ་ནི་ངེས་པར་ཡོད་པ་རེད། ཁྱེད་བློ་བཟང་
རྡོ་རྗེ་བྱེ་བ་ཕྲག་བརྒྱ་དང༌། བློ་གྲོས་གྲགས་པ་བྱེ་བ་ཕྲག་བརྒྱ། བདག་པདྨ་བྱེ་བ་ཕྲག་བརྒྱ་
ཡོད་པ་རེད་ཅེས་གསུངས། ཡང་བར་སྐབས་སུ་ཨར་སྐུང་མཁན་ཆེན་གྱིས་སྔར་རང་དགོན་
དཔལ་ཡུལ་དར་ཐང་ནས་དབྱར་གནས་ཀྱི་མཁན་པོ་མཛད་སྐབས་དགག་དབྱེ་སྐབས་
དགག་དབྱེའི་ཐད་དུ་འདུལ་བར་མི་འདྲ་བའི་ཚིག་འགའ་ཡོད་པ་ལ་བརྟེན། དེ་ཕྱོགས་ཀྱི་
མཁས་པ་མང་པོ་དང་རྩོད་པ་དང་དགག་སྒྲུབ་མང་པོ་མཛད་ཚུལ་ཀྱང་གསུངས། དེ་དག་
གི་ཚུལ་རྣམས་རྗེས་སུ་བླ་མ་རིན་པོ་ཆེས་བདག་ལ་གསུངས་ཤིང་ཨར་སྐུང་མཁན་རིན་པོ་
ཆེ་ནི་མཁས་པ་ཆེན་པོ་མི་གཞི་ཧ་ཅང་བཟང་ཞིང་བརྟན་པོ་ཞིག་རེད་ཅེས་བསྟོད་བསྔགས་
མཛད་ཅིང་ཁོང་ལ་རྩོམ་ཚིག་ཤིན་ཏུ་སྙན་པོ་ཡོད་པ་རེད་ཅེས་ཁོང་གིས་སྔར་དགག་དབྱེའི་
སྐབས་ཀྱི་དགག་ལན་དུ་སྙན་ངག་གིས་བརྒྱན་པའི་ཚིག་བཞི་ཞིག་གསུངས་ནས་དེ་འདྲ་
སྙན་མོ་རེད་ཅེས་གསུངས་ན་ཡང་། ཕྲན་ཐ་ཤལ་བ་བདག་གིས་བརྗེད་སོང་། དེ་ལྟར་བླ་
མ་རིན་པོ་ཆེ་དང་གོང་གི་མཁན་རྣམ་གཉིས་སོགས་ནང་ཕན་ཚུན་ཐུགས་ཡིད་གཅིག་འདྲེས་
སུ་གྱུར་ཅིང་ཕན་ཚུན་ཆོས་བཀའ་ཅི་རིགས་གསན། ཁྱད་པར་བླ་མ་རིན་པོ་ཆེའི་མདུན་ནས་
མཁན་རྣམ་གཉིས་སོགས་བླ་སྤྲུལ་ཆེ་དགུ་མང་པོས་རང་གང་མོས་ཀྱི་ཆོས་བཀའ་མང་པོ་
གསང་སྟབས་སུ་ཞུས་ཤིང་གདམས་ངག་གི་བདུད་རྩི་ནོད་པར་མཛད་དོ། །སྡེ་དགེ་མཁན་
15



ཇོ་ནང་དཔེ་ཚོགས།
སྤྱིའི་དེབ་དགུ་བཅུ་པ།
པོའི་
ར་ ཞལ་ནས་སྙིགས་དུས་འདིར་མཁས་གྲུབ་གཉིས་ལྡན་མཁས་བཙུན་བཟང་གསུམ་
འཛོམས་པའི་སྐྱེས་བུ་དམ་པ་ངག་དབང་བློ་གྲོས་གྲགས་པ་འདི་ལྟ་བུ་ཞལ་བཞུགས་པ་ནི་
ཆེས་ཤིན་ཏུ་ངོ་མཚར་བའི་གནས་ཏེ། རྡོ་འཛི་སྨར་གསུམ་དུ་ཡི་གེ་ལྡེབ་གཅིག་མ་ལྷག་ཀྱང་།
བླ་མ་དམ་པ་འདི་ཉིད་ཞབས་པད་བརྟན་ཅིང་འཚོ་གཞེས་བཞུགས་ན་རྒྱལ་བའི་བསྟན་པ་
རིན་པོ་ཆེ་སྤྱི་དང་ཁྱད་པར་ཇོ་ནང་དང་སྔ་འགྱུར་རྙིང་མ་གཉིས་ཀྱི་བསྟན་པ་སླར་གསོ་བྱེད་
ནུས་ངེས་ཅན་རེད་ཅེས་སོགས་བསྟོད་བསྔགས་རྒྱ་ཆེར་མཛད་པ་དང་། ཨར་སྐུང་མཁན་
ཆེན་གྱིས་ཀྱང་བླ་མ་རིན་པོ་ཆེ་ལ་ཕྱིས་སུ་སྐལ་བ་དང་ལྡན་ཚེ་སྔ་འགྱུར་རྙིང་མའི་རིང་
ལུགས་རྫོགས་པ་ཆེན་པོའི་ལྟ་གྲུབ་གཞི་ལམ་འབྲས་གསུམ་ཆ་ཚང་བ་ཞིག་རྩོམ་དགོས་
ཞེས་སྐུལ་མ་མཛད་པ་དེ་དུས་ཀྱི་ཁྲིམས་གྲོགས་རྣམས་ཀྱི་ངག་ལམ་ནས་གསལ་བོར་ཐོས།
ཕྱིས་སུ་ཨར་སྐུང་མཁན་པོ་བཙོན་གྲོལ་ཐོབ་སྟེ་གསང་ལུང་དུ་ཡུན་རིང་ཙམ་བཞུགས། དེ་
སྐབས་སུ་ཡང་བླ་མ་བློས་གྲགས་ཀྱི་གསུང་ཆོས་རྣམས་ནི་དགོངས་པ་ཀློང་ནས་རྡོལ་བའི་
དགོངས་གཏེར་དངོས་རེད་ཅེས་སོགས་གསུངས་ཤིང་བསྟོད་བསྔགས་རྒྱ་ཆེར་མཛད། ཕྱིས་
སུ་མཁན་པོ་རང་ཡུལ་དུ་བྱོན་ཚེ་འཛམ་ཐང་ཕྱོགས་སུ་གཟིགས་ཏེ་དུས་ཀྱི་མཐའ་མ་འདིར་
ཡང་ད་དུང་འཛམ་ཐང་ན་སངས་རྒྱས་བྱང་སེམས་ཀྱི་སྤྲུལ་པ་ས་མཐོན་པོར་གནས་པའི་བྱང་
ཆུབ་སེམས་དཔའ་ཆེན་པོ་སྐྱེས་བུ་དམ་པ་ངག་དབང་བློ་གྲོས་གྲགས་པ་བཞུགས་ཡོད་ཅེས་
གསུངས་ཤིང་ཕྱག་ཐལ་མོ་སྦྱར་ནས་སྨོན་ལམ་བཏབ་ཅེས་དེ་ཕྱོགས་ཀྱི་ཡུལ་མི་ཀུན་གྱི་
ངག་ལམ་དུ་རླུང་ལྟར་གྲགས་སོ། །བླ་མ་རིན་པོ་ཆེ་ཁྲིམས་ཁང་དུ་བཞུགས་སྐབས་མཆོག་
སྤྲུལ་ཀརྨ་བཟང་སྐྱོང་གིས་ཞུས་པའི་ངོར་ཕུང་པོ་གསུམ་པའི་མདོའི་བཀླག་ཆོག་བསྡུས་པ་
འགྲོ་ཕན་སྣང་བ་ཞེས་བྱ་བ་དང་དཀོར་བདག་ཀརྨ་བསྟན་སྐྱོང་ལ་གསོལ་མཆོད་བསྡུས་པ་
ལྗགས་རྩོམ་མཛད། འདི་རྩོམ་པའི་སྐབས་སུ་དཀོར་བདག་གིས་དགའ་བའི་རྣམ་འགྱུར་
152



མཁན་ཀུན་དགའ་ཤེས་རབ་གསལ་བྱེད་
ཤར་འཛམ་ཐང་པ་ངག་དབང་བློ་གྲོས་གྲགས་པའི་རྣམ་ཐར།
ཡོད་དང་པོ།
བསྟན་ཏེ། དེའི་མཚན་མོ་ཉལ་བའི་དུས་སུ་བླ་མ་ཡོན་ཏན་བཟང་དང་ཧོར་བའི་རྒྱལ་མཚན་
སོགས་ཀྱི་རུམ་ནང་དུ་མི་ཞིག་གི་ལག་པ་བཅུག་འོང་། དེ་ལ་རེག་པ་ན་སྲ་ཅན་ཞིག་ཡིན།
ཕྱིར་ཉིན་དེའི་རྒྱུ་མཚན་བླ་མ་ལ་ཞུས་ཚེ་བླ་མའི་ཞལ་ནས་དེ་ནི་བདག་གིས་དཀོར་བདག་
ཀརྨ་བསྟན་སྐྱོང་ལ་གསོལ་མཆོད་བསྡུས་པ་ཞིག་བྲིས་པས་ ཁོས་དགའ་བའི་རྣམ་འགྱུར་
བསྟན་པ་ཡིན་གྱི་གཞན་ཅི་ཡང་མིན་གསུངས། གཞན་ཡང་དགེ་དཔལ་ལ་མདུང་དམར་
ཅན་གྱི་གསོལ་བསྡུས། ཡོན་ཏན་བཟང་ལ་འཇིགས་སྐྱོབ་ལྷ་ལྔའི་གསོལ་འདེབས། ཤེས་
རབ་གསལ་ལ་སྒྲོལ་མའི་གདུང་འབོད་རྩོམ་པར་མཛད་དེ། དེ་དག་མྱུར་དུ་ཁྲིམས་ལས་
གྲོལ་བའི་མཐུན་རྐྱེན་མཆོག་ཏུ་གྱུར། དེ་ལ་སོགས་པ་གདུལ་བྱ་རང་རང་གི་འདོད་མོས་
ལྟར་གསུང་ཆོས་ཡང་ཅི་རིགས་པ་ལྗགས་རྩོམ་གནང་བར་མཛད། ཁྲིམས་ཁང་དེར་དགེ་
མཐོང་ཟེར་བའི་བན་རྒན་ལོ་ན་ཤིན་ཏུ་བགྲེས་པ་ཞིག་ཡོད་པ་དེས་བླ་མ་ཡོན་ཏན་བཟང་
བརྒྱུད་དེ་མཚུངས་མེད་བླ་མ་མཆོག་ལ་མྱུར་དུ་ཤི་བའི་ཐབས་ཞུས་པ་ན་ཁོ་ལ་འཆི་ཁའི་
གདམས་པ་དང་མཚམས་སྦྱོར་གནང་བས་ཕྱི་ཉིན་ནས་ཚེ་འཕོས་ཏེ་དྲོད་མ་ཡལ་བ་ལ་བླ་
མའི་ཞལ་ནས་སྤྱི་གཙུག་ལ་ཐལ་མོ་ལན་གཉིས་རྡོབས་ལ་པུར་ལས་གྱིས་གསུངས་པ་བཞིན་
བྱས། བར་སྐབས་ཤིག་ནས་ཐུགས་སྲས་མཆོག་གྱུར་ཉེ་གནས་ཡོན་ཏན་བཟང་པོ་བཙོན་
ལས་གྲོལ་ཏེ་ཡར་རང་ཡུལ་འཛམ་ཐང་དུ་ཕེབས། བླ་མ་རིན་པོ་ཆེ་ཡང་ཉེ་གནས་དང་ཞལ་
གྱེས་པའི་རྐྱེན་གྱིས་ཐུགས་སྐྱོ་བའི་རྣམ་པ་ཡང་མཛད་དེ། སྔར་རྒྱུན་བཞིན་ཐུགས་ཏིང་ངེ་
འཛིན་ལ་མཉམ་བཞག་དང་ཞལ་འདོན་རྒྱུན་གསུང་དང་། གསང་སྟབས་སུ་ཁྲིམས་ཁང་
དེར་གནས་པའི་མི་སྐྱ་ཕོ་མོ་སོགས་ཁྲིམས་པ་རྣམས་ལ་བརྩེ་བའི་བདག་ཉིད་སངས་རྒྱས་
ཀུན་དངོས་རྗེ་བླ་མ་མཆོག་གིས་རང་ཅག་ཁྲིམས་ཁང་དུ་ཆུད་ནས་དཀའ་སྡུག་མང་པོ་མྱོང་
དགོས་པ་ནི། རང་རང་གིས་ཚེ་རབས་སྔོན་མ་རྣམས་སུ་སྡིག་པ་མི་དགེ་བའི་ལས་སྣ་ཚོགས་
15



ཇོ་ནང་དཔེ་ཚོགས།
སྤྱིའི་དེབ་དགུ་བཅུ་པ།
བསགས་པའི་འབྲས་བུ་དུས་སུ་སྨིན་པ་ཡིན་པས། དེ་ལ་སེམས་སྡུག་དང་ཁོང་ཁྲོ་བྱས་པས་
ཅི་ཕན། དེ་བས་ལས་རྒྱུ་འབྲས་ལ་ཡིད་ཆེས་དང་། དགེ་སྡིག་གཏོང་ལེན། རྐྱེན་ངན་ལམ་
ཁྱེར། སྔར་བྱས་ཀྱི་སྡིག་པ་ལ་འགྱོད་བཤགས་སོགས་ལ་འབད་པ་ལྷུར་ལེན་བྱས་ན་སྔར་
བསགས་པའི་སྡིག་པ་མི་དགེ་བའི་ལས་ངན་མང་པོ་བྱང་ཞིང་དག་པར་འགྱུར་བས་དེ་ལུགས་
ལ་ཅི་ནུས་ཀྱིས་རེམ་དགོས། ཞེས་དང་། ལས་རྒྱུ་འབྲས་ཀྱི་རྣམ་བཞག་དང་། དགེ་སྡིག་གཏོང་
ལེན་དང་རྐྱེན་ངན་ལམ་ཁྱེར། སྡིག་པ་བཤགས་སྡོམ་བྱེད་ཚུལ་སོགས་སེམས་ལ་ཕན་པའི་
གསུང་གི་བདུད་རྩི་རྣ་བའི་བཅུད་ལེན་གྱི་ཞལ་གདམས་དང་བསླབ་བྱ་མང་པོ་གནང་ཞིང་།
སོ་སོའི་ཁམས་དབང་མོས་པ་དང་མཐུན་པའི་གང་ལ་གང་འདུལ་དང་ཅི་འདོད་གང་འདོད་
ལྟར་ཆོས་ཀྱི་བདུད་རྩི་ཕངས་མེད་དུ་བསྩལ་ཏེ། བཙོན་པ་ཤིན་ཏུ་མང་པོ་ངེས་ལེགས་ཐར་པ་
དང་ཐམས་ཅད་མཁྱེན་པའི་ལམ་ལ་བཀོད་པར་མཛད་བཞིན་བཞུགས། ཉེ་གནས་བླ་མ་ཡོན་
ཏན་བཟང་གིས་ཡུལ་ཁམས་སུ་འཚོ་བ་ཟས་གོས་སོགས་ལ་ད་
པ་དཀའ་ངལ་ཧ་ཅང་ཆེ་བའི་སྐབས་
ཡང་ཐབས་སྣ་ཚོགས་ཀྱིས་བླ་མ་རིན་པོ་ཆེ་ལ་ན་བཟའ་དང་ཟ་མ་རྒྱུན་དུ་བསྐྱལ་ཏེ་ཕུལ་
ན་ཡང་ཁོང་གིས་ཉུང་ཙམ་ལས་མི་གསོལ་བར་གྲོགས་རྣམས་ལ་གནང་བར་མཛད་དོ། །
བར་སྐབས་ཤིག་ལ་ཉིད་ཀྱི་ཆོས་མཆེད་དམ་པ་ཀ་ཐོག་བླ་མ་ཐེག་མཆོག་ཁྲིམས་ཁང་
དེར་ཕེབས་དགོས་བྱུང་བ་སོགས་རྐྱེན་འགའ་ཞིག་གི་དབང་གིས་བླ་མ་རིན་པོ་ཆེས་ཞལ་
ཟས་ཅུང་ཟད་ཙམ་ཡང་གཏན་ནས་མ་གསོལ་བར་ཐུགས་ཏིང་ངེ་འཛིན་ལ་མཉམ་པར་
བཞག་སྟེ་སྤྱན་གྱི་ལྟ་སྟངས་སྟེང་གི་ནམ་མཁར་གཡོ་མེད་དུ་གཏད་དེ་ཉིན་མཚན་ཀུན་ཏུ་སྐུ་
ལ་གཡོ་འགུལ་མེད་པར་ཐུགས་མཉམ་བཞག་ཏིང་ངེ་འཛིན་གཅིག་གི་ངང་དུ་འབྱམས་
པར་གྱུར་ཏེ་འོད་གསལ་གཤིས་ལུགས་ནམ་མཁའི་རྣལ་འབྱོར་དུ་ལེགས་པར་
པར་བཞུགས་
ཤིང་མ་དག་འཇིག་རྟེན་ཐ་མལ་གྱི་འདི་སྣང་དབྱིངས་སུ་འགག སངས་རྒྱས་ཀྱི་ཞིང་ཁམས་
154



མལན་ཀུན་དགའ་ཤེས་རབ་གསལ་སྤྱོད།
ཤར་འཛམ་ཐང་པ་ངག་དབང་བློ་གྲོས་གྲགས་པའི་རྣམ་ཐར།
པོད་དང་པོ།
མང་པོ་མཐོང་བ་དང་། ཡི་དམ་གྱི་ལྷ་གྲངས་མེད་པའི་ཞལ་གཟིགས་པ་སོགས་དག་པའི་
གཟིགས་སྣང་འབྱམས་ཀླས་པར་གྱུར། དྲི་ཆུ་དྲི་ཆེན་གྱི་རྒྱུ་བ་ཡང་འགགས་པར་གྱུར་ཏེ་ཟླ་
གཅིག་ལྷག་ཙམ་བཞུགས། གྲོགས་རྣམས་ཀྱིས་བླ་མ་རིན་པོ་ཆེ་དག་ཞིང་དུ་གཤེགས་པར་
དོགས་ནས་གཡུ་ཐོག་མཆོག་སྤྲུལ་ཀརྨ་བཟང་སྐྱོང་གིས་བླ་མ་རིན་པོ་ཆེའི་སྐུ་མདུན་ནས་
གསུང་སྐད་གཟེངས་མཐོ་ཞིང་སྙན་པས་མགུར་མང་པོ་བླངས། དེས་རྐྱེན་བྱས་ཏེ་ཉིན་གཉིས་
གསུམ་ཙམ་ནས་སྤྱན་གྱི་ལྟ་སྟངས་རིམ་བཞིན་མར་ཕབས་ཏེ་སྤྲུལ་སྐུ་ཀརྨ་བཟང་སྐྱོང་གི་
ཞལ་ངོར་གཟིགས་ཤིང་སྤྲུལ་སྐུས་ཇི་ལྟར་བྱེད་པ་ལ་ལད་མོ་ལྟར་མཛད། སྤྲུལ་སྐུའི་ཁ་གདང་
ཚེ་བླ་མ་རིན་པོ་ཆེས་ཀྱང་ཞལ་གདང་བར་མཛད། དེ་ཚེ་ཞལ་དུ་ཟས་ཅུང་ཟད་རེ་ཕུལ་བ་
སོགས་ཐབས་སྣ་ཚོགས་བྱས་ཏེ་རིམ་བཞིན་ཞལ་ཟས་གསོལ་བ་དང་། སྤྲུལ་སྐུ་ཀརྨ་བཟང་
སྐྱོང་དང་འཛི་རོང་བྲ་སྐོར་སྨན་པ་ཡེ་ཤེས་དཔལ། ཀ་ཐོག་བླ་མ་ཐེག་མཆོག་སོགས་ཀྱིས་
སྨན་ཕུལ་བ་གསོལ་བས་རིམ་བཞིན་ཁམས་ཇེ་དྭངས་སུ་སོང་ཞིང་སླར་སོར་ཆུད་པར་གྱུར་།
དེ་ནས་ཉིན་བདུན་ཕྲག་གསུམ་ཙམ་རེ་ནས་དྲི་ཆེན་རིལ་བུ་སྲན་ཆུང་ལྟ་བུ་གསེར་མདོག་དྲི་
བཟང་གི་ངད་དང་ལྡན་པ་གཅིག་གཉིས་ཙམ་རེ་ལས་མེད་དོ། །འདི་དག་ནི་སྦྱོར་བ་ཡན་
ལག་དྲུག་ལས་འཛིན་པ་མཐར་ཕྱིན་པའི་གནས་སྐབས་ཀྱི་འབྲས་བུ་སྟེ། དུས་ཞབས་སྙན་
རྒྱུད་ལས། མ་ཟོས་བཀྲེས་མེད་ཟོས་ཀྱང་འཇུ། །ཐུར་སེལ་མི་འཛག་བདེ་བ་རྒྱས། །སྒྱུ་
འཕྲུལ་རྡོ་རྗེ་གསུས་པོ་ཆེ། །ལུས་ཡང་ལ་སོགས་མི་རྟོག་བདེ། །ཞེས་གསུངས་པ་ལྟར་རོ། །
ཁྱད་པར་དུ་དྲི་ཆེན་གནས་འགྱུར་ཏེ་རིལ་བུ་གསེར་མདོག་དྲི་བཟང་ཅན་དུ་གྱུར་པ་ནི། རྗེ་
བླ་མ་གང་ཉིད་ཀྱིས་མཛད་པའི་གསང་སྔགས་ཀྱི་རྡོ་རྗེ་སློབ་དཔོན་ཆེན་པོ་ས་དམར་བླ་མ་
ཀུན་དགའ་སྙན་གྲགས་རྒྱ་མཚོའི་རྣམ་ཐར་དུ། རྒྱུད་ལས། རྟེན་དང་བརྟེན་པའི་འབྲེལ་བ་
མེད། །ཇི་སྲིད་མི་འགྱུར་ཉིད་དུ་འགྱུར། །ཞེས་གསུངས་པ་ལྟར། བེམ་ཤེས་ཀྱི་འབྲེལ་བ་
155



མཁན་ཀུན་དགའ་ཤེས་རང་གསལ་བྱེད།
ཤར་འཛམ་ཐང་པོ་ངག་དབང་བློ་གྲོས་གྲགས༌བའི་རྣམ་ཐར།
ཀ་ནང་ང༌།
ཞེས་བྱ་བ་ལས་དུས་འགྱུར་ཆེན་པོའི་སྐབས་དུས་ཀྱི་ཁྲི་མོན་དུ་བཞུགས་ནས་ཉམ་ཐག་མགོན་
མེད་ཀྱི་འགྲོ་བ་མང་པོ་རྣམ་གྲོལ་ཐར་པ་དང་ཐམས་ཅད་མཁྱེན་པའི་ལམ་ལ་བཀོད་པའི་
སྐབས་ཏེ་བརྒྱད་པའོ།། །།
བཞི་པ། བཙོན་གྲོལ་ཐོབ་སྟེ་སླར་ཡང་འཛམ་ཐང་ཆོས་ཀྱི་གྲོང་ཁྱེར་དུ་བཞུགས་ནས་
ཆེར་སྙིགས་བསྟན་འགྲོའི་རྒུད་པ་མཐའ་དག་རྨང་ནས་གསོས་པའི་ཚུལ།
དགུང་གྲངས་ཞེ་གཉིས་བཞེས་པ་རབ་བྱུང་བཅུ་དྲུག་པའི་འཕར་བ་ལྕགས་གླང་༼༡༩༦༡༽
ལོའི་ལོ་སྟོད་དཔྱིད་དུས་སུ་རྗེ་བླ་མ་དམ་པ་འདི་ཉིད་ཁྲིམས་ལས་གྲོལ་བ་སྟེ། དེ་ཡང་སྐབས་
དེར་འཛི་ཡུལ་གྱི་མི་དྲག་བསམ་པ་བཟང་པོ་ཅན་ཝ་ཤུལ་ཨ་རྡོར་གྱིས་བཙན་བྱོལ་ལམ་
བྲོས་བྱོལ་དུ་རི་འགོར་སོང་བའི་མི་མང་པོ་དེ་དུས་ཀྱི་སྲིད་གཞུང་དུ་མགོ་སྒུར་དུ་བཅུག་པ་
དང་མེ་མདའ་སོགས་མཚོན་ཆ་མང་པོ་སྲིད་གཞུང་དུ་སྤྱོད་པར་བསྐུལ་བ་སོགས་བྱས་ཏེ་ངོ་
ཆེན་དུ་གྱུར་པས་དེ་ལ་ཁྲིམས་དཔོན་ནམ་ཁྲིམས་བདག་གིས་ཁྱོད་ལ་རེ་འདོད་ཅི་ཡོད་ན་
ཁོ་བོས་བསྒྲུབ་པར་བགྱི་ཞེས་ཟེར་བ་ལ། ཝ་ཤུལ་ཨ་རྡོར་གྱིས་བདག་ལ་བློ་གྲོས་གྲགས་
པ་བཙོན་གྲོལ་བྱེད་པའི་རེ་བ་ཤིན་ཏུ་ཆེ་དེ་ལས་གཞན་པའི་རེ་འདོད་ཅི་ཡང་ཞུ་རྒྱུ་མེད་
ཅེས་བཤད་པས་བླ་མ་རིན་པོ་ཆེ་བཙོན་གྲོལ་བྱས་པ་ཡིན། ཉིན་ཞིག་གི་ནངས་སྔ་མོར་བླ་
མ་རིན་པོ་ཆེའི་ཞལ་ནས་ཉིད་ཀྱི་ཉེ་དྲུང་དུ་གནས་པའི་གཙང་སྡེའི་རིན་ཆེན་དཔལ་ལ་རིན་
གོ་རིན་གཅེས་མདང་བདག་གིས་རྨི་ལམ་གསལ་བོ་ཞིག་རྨིས་པས་འུ་ཅག་རང་ཡུལ་དུ་
འགྲོ་རན་པར་འདྲ་བས་ཡོན་ཏན་བཟང་ལ་བསུ་བར་ཡོང་དགོས་ཞེས་སྐད་ཨེ་འཕྲོད་བལྟར་
སོང་ཞེས་གསུངས། ཉིན་དེའི་དགོང་མོར་བླ་མ་རིན་པོ་ཆེ་དང་གཞན་ཁྲིམས་པ་ཁ་ཤས་
བཙོན་གྲོལ་གཏོང་བར་ཐག་བཅད། དེའི་ཕྱི་ཉིན་འཛམ་ཐང་ནས་ཉིད་ཀྱི་ཐུགས་སྲས་བླ་
མ་ཡོན་ཏན་བཟང་སོགས་གཙང་སྡེའི་མི་ཁ་ཤས་དང་། ཡུལ་བ་ནས་པདྨ་རྡོ་རྗེ་སོགས་ཁ་
ས
I57



རྫ ནང་ད་ཚཀུར།
བབླང་
སྤྱིའི་དེབ་དགུ་བཅུ་པ།
ཤས་བསུ་མར་སླེབས་ཏེ་ན་མདའི་ཁྲིམས་ཁང་ནས་ཡར་རང་ཡུལ་འཛམ་ཐང་དུ་བྱོན།
དེའི་ལམ་ནས་བསུ་མར་འོང་བའི་གཙང་སྡེ་པ་རྣམས་ཀྱིས་བླ་མ་རིན་པོ་ཆེ་འཛམ་ཐང་དུ་
བཞུགས་དགོས་ཟེར། ཡུལ་བ་རྣམས་ཀྱི་རང་ཁྱིམ་བུད་ཁང་མདར་བྱོན་དགོས་ཟེར་ཞིང་ཁ་
མ་འཆམ་ན་ཡང་། བླ་མ་རིན་པོ་ཆེ་ཉིད་ཀྱི་ཞལ་ནས་ཐོག་མར་འཛམ་ཐང་ནས་ཡོན་ཏན་
ང་དང་མཉམ་གཅིག་ཏུ་རེ་ཞིག་ངལ་
རེ་ཞིག་ངལ་གསོ་བྱེད། རྗེས་ནས་རིམ་བཞིན་ཅི་དགོས་
ཞེས་གསུངས་ཏེ། དཔལ་འཛམ་ཐང་དུ་བླ་མ་ཡོན་ཏན་བཟང་གི་ཞང་བོ་གཙང་སྡེའི་ཧོར་བ་
ཚང་གི་ཁང་བའི་ནང་དུ་ཐུགས་སློབ་མཆོག་གྱུར་བླ་མ་ཡོན་ཏན་བཟང་གིས་ཉེ་གནས་
མཛད་ཅིང་ཞབས་ཕྱི་བཟང་པོ་སྒྲུབ་བཞིན་དེ་དང་ལྷན་གཅིག་རྒྱུན་བཞུགས་མཛད་དོ། །
བླ་མ་རིན་པོ་ཆེ་ན་མདའི་ཁྲིམས་ཁང་ནས་ཡར་འཛམ་ཐང་དུ་བྱོན་པའི་སྔ་ནུབ་ཏུ་གསང་
ལུང་དགོན་གྱི་རྫོགས་པ་ཆེན་པོའི་རྣལ་འབྱོར་བ་རྟོགས་པ་མཆོག་གྱུར་མངོན་ཤེས་ཐོགས་
མེད་མངའ་བ་མཁན་པོ་དམ་ཆོས་ཞེས་ཡོངས་སུ་གྲགས་པ་དེའི་རྨི་ལམ་འོད་གསལ་དུ་
འཛམ་ཐང་ནས་ལྷ་ལྷ་མོ་མང་པོ་འོངས་ཏེ་ན་མདའི་རྒྱ་གྲོང་ནས་ཡི་གེ་པོ་ཏི་ཆེས་མང་པོ་
བར་སྣང་ནས་སེར་འཕྲེང་དང་བཅས་འཛམ་ཐང་དུ་གདན་དྲངས་སོང་བ་རྨིས། དེའི་ཕྱིར་ཉིན་
དེ་ཅི་ཡིན་དགོངས་ནས་ཁོང་རྒྱ་གྲོང་དེར་བལྟ་རུ་བྱོན་པས་བླ་མ་རིན་པོ་ཆེ་ངག་དབང་བློ་གྲོས་
གྲགས་པ་ཁྲིམས་ཁང་ནས་འཛམ་ཐང་དུ་བྱོན་པ་དང་ཁེལ་བས་མཁན་པོའི་ཞལ་ནས་བླ་མ་
ངག་དབང་བློ་གྲོས་གྲགས་པ་ནི་སངས་རྒྱས་དང་བྱང་ཆུབ་སེམས་དཔའི་རྣམ་སྤྲུལ་བསམ་
གྱིས་མི་ཁྱབ་པའི་སྐྱེས་བུ་དམ་པ་ཞིག་ཡིན་ངེས་རེད་ཅེས་སོར་བཅུའི་ཐལ་མོ་ཐུགས་ཀར་
ཟུམ་བཞིན་བསྟོད་བཀུར་བསྔགས་པའི་མེ་ཏོག་ཕྱོགས་བཅུར་འཐོར་བར་མཛད་ལ། ཕྱིས་
སུ་མཁན་པོ་དམ་ཆོས་ཁོང་ཉིད་འཛམ་ཐང་དུ་ཆེད་ཀྱིས་ཕེབས་ཏེ་བླ་མ་རིན་པོ་ཆེའི་མདུན་
ནས་ཆོས་བཀའ་ཅི་རིགས་པ་ལེགས་པར་གསན་ནོ། །སངས་རྒྱས་ཀུན་དངོས་མ་ཏི་རིན་པོ་
158



མཁོན་ཀུན་དགའ་ཤེས་རབ་
བ་གསལ་བྱེད།
ཤར་འཛམ་ཐང་པ་ངག་དབང་བློ་གྲོས་གྲགས་པསཾ་རྣམ་ཐར།
ཡོད་དང་པོ་
ཆེ་ཁྲིམས་ཁང་ནས་ཕྱིར་བྱོན་ཏེ། འཛམ་ཐང་དུ་སླེབས་སྐབས། ཚེ་རིང་རྡོ་རྗེ་སོགས་བླ་མ་
ལ་འཚམས་
མ་ཞུ་དང་ཞལ་མཇལ་དུ་འོང་སྐབས་རྗེ་བླ་མ་མཆོག་སྐུ་མདོག་དུང་ལྟར་ཤིན་ཏུ་
དཀར་ཞིང་འོད་འཚེར་བ་ཤ་ཁྲག་གི་གདོས་བཅས་མིའི་རྣམ་པ་ལྟ་བུ་མ་ཡིན་པར་འོད་ལས་
གྲུབ་པ་ལྷ་དངོས་ཀྱི་རྣམ་པ་ལྟ་བུ་ལྟ་བས་ཆོག་མི་ཤེས་པ་ཆེས་ཤིན་ཏུ་ངོ་མཚར་བའི་གནས་
སུ་མཐོང་། འདི་འདྲ་ནི་ལན་གཅིག་ཙམ་མ་ཡིན་པར་གཞན་དང་གཞན་གྱིས་ཀྱང་དེ་ལྟར་ལན་
གྲངས་དུ་མར་མཐོང་ཞེས་ཐོས་སོ། །དེ་ནས་བླ་མ་རིན་པོ་ཆེས་འཛམ་ཐང་ནས་དཔོན་སློབ་
རྣམས་ཞལ་འཛོམས་བྱུང་བའི་དགའ་སྟོན་གྱི་ཚུལ་དུ་ཐོག་མར་ཐུགས་སྲས་ཉེ་གནས་ཡོན་
ཏན་བཟང་གིས་ཞུས་པའི་ངོར་སྐྱབས་གསུམ་ཀྱི་རྣམ་བཤད་ཐེག་མཆོག་ངེས་པའི་མྱུ་གུ་ཞེས་
བྱ་བ་སྐྱབས་གསུམ་གྱི་རྣམ་བཞག་ཐུན་མོང་དང་ཐུན་མོང་མ་ཡིན་པ་ངེས་དོན་འཁོར་ལོ་ཐ་
མའི་དགོངས་དོན་དང་དེའི་དགོངས་འགྲེལ་རྒྱལ་ཚབ་བྱམས་པ་མགོན་པོས་མཛད་པའི་ཐེག་
པ་ཆེན་པོ་རྒྱུད་བླ་མ་དང་མདོ་སྡེ་རྒྱན་སོགས་བྱམས་ཆོས་རྣམས་དང་འཕགས་པ་ཀླུ་སྒྲུབ་
ཀྱིས་མཛད་པའི་ཆོས་དབྱིངས་བསྟོད་པ་སོགས་ཀྱི་དགོངས་པ་ལྟར་ཇོ་ནང་རིང་ལུགས་
དབུ་མ་གཞན་སྟོང་གི་ལྟ་གྲུབ་དང་སྦྱར་བའི་བསྟན་བཅོས་ལེགས་བཤད་རྨད་དུ་བྱུང་བ་དེ་
ཐུགས་དགྱེས་སྤྲོའི་ངང་ནས་རྩོམ་པར་མཛད་དེ། དེ་ཡང་། གདོད་ནས་ལྷུན་གྲུབ་བསམ་ཁྱབ་
དཀའ་བ་མཁྱེན་བརྩེ་ནུས་པ་རྒྱ་མཚོའི་བདག །སྤྲོས་བྲལ་ཆོས་དབྱིངས་ཡེ་ཤེས་ཆེན་པོ་ཟབ་
ཞི་འོད་གསལ་དྲི་མ་མེད། །བདེན་གཉིས་གཟིགས་པ་མཆོག་གི་སྤྱན་ལྡན་འཕགས་ཚོགས་
འདུས་པ་དམ་པའི་སྡེ། །རྣམ་གསུམ་སྐྱབས་ཀྱིས་མ་ལུས་འགྲོ་ལ་དགེ་ལེགས་གཡེལ་བ་མེད་
གྱུར་ཅིག །ལྷ་དང་བཅས་པའི་འགྲོ་བ་ཡོངས་ཀྱི་སྐྱབས། །རིན་ཆེན་གསུམ་གྱི་མཛད་ཕྲིན་
ནམ་མཁའི་མཐའ། །མཐའ་ཡས་འགྲོ་ལ་གཡེལ་བ་མི་མངའ་བས། །གང་ལ་སྐྱབས་སུ་འགྲོ་
ཚུལ་མདོ་ཙམ་འཆད། །ཅེས་མཆོད་པར་བརྗོད་ཅིང་རྩོམ་པར་དམ་བཅའ་བ་སྔོན་དུ་བཏང་སྟེ།
l59



ཇོ་ནང་དཔེ་ཚོགས།
སྤྱིའི་དེབ་དགུ་བཅུ་པ།
གང་ལ་སྐྱབས་སུ་འགྲོ་བའི་ཡུལ་དང༌། གང་གིས་སྐྱབས་སུ་ཇི་ལྟར་འགྲོ་བའི་ཚུལ་དང་།
གང་སྐྱབས་སུ་བསྟེན་པའི་འབྲས་བུའི་ཚུལ་དང་གསུམ། དེ་རེ་རེ་ལའང་ཐེག་པ་ཐུན་མོང་
གི་ལུགས་དང་ཐེག་ཆེན་ཐུན་མོང་མ་ཡིན་པའི་རང་ལུགས་གཉིས་ལུང་རིགས་རྣམ་དག་གི་
སྒོ་ནས་གསལ་བར་གསུངས་སོ། །དམངས་གཙོའི་བཅོས་བསྒྱུར་ཞེས་སྤྱི་ཚོགས་ཀྱི་ལམ་
ལུགས་ལ་བཅོས་བསྒྱུར་ཆེན་པོ་བྱས་ཏེ། གྲལ་རིམ་འཐབ་རྩོད་སོགས་དུས་ཀྱི་སྤྱོད་པ་ཤིན་
ཏུ་རྩུབ་པ་དང་འགྲིག་ལམ་ཤིན་ཏུ་དམ་དྲག་པ་སོགས་གདུག་རྩུབ་ཧ་ཅང་ཆེ་བས་བླ་སྤྲུལ་
དང་མི་དཔོན་ཕྱུག་པོ་འབྱོར་ལྡན་སོགས་ཕལ་ཆེར་མི་མང་ཁྲིམས་ཁང་ངམ་དུས་ཀྱི་ཁྲི་མོན་
དུ་ལོ་མང་པོར་འདུག་དགོས་པ་དང་ཕལ་ཆེར་ཁྲིམས་ཁང་ནས་ཚེ་དུས་བྱེད་དགོས་བྱུང་།
མི་མང་ཡོངས་ཀྱིས་འཚོ་བ་ཟས་གོས་ལ་དཀའ་ངལ་ཆེན་པོ་མྱོང་བཞིན་ངལ་རྩོལ་ལས་ཀ་
ཆེས་ལྕི་བ་བྱེད་དགོས་པ་དང་། ཁྱད་པར་རིག་གནས་གསར་བརྗེ་ཆེན་པོ་ཞེས་པའི་ཟིང་འཚུབ་
བསླངས་ཏེ། སྐུ་གསུང་ཐུགས་རྟེན་ཕོན་ཆེ་བ་གཏོར་བཤིག་བྱས་ཏེ་ཕལ་ཆེ་བའི་འཕྲིན་ལས་
ཀྱི་མཇུག་བསྡུས། གོས་དམར་མདོག་ཙམ་གྱོན་པ་དང་མ་ཎི་ལན་གཅིག་འདོན་པ་དང་བགྲང་
ཕྲེང་འཛིན་པ་ཙམ་ཡང་མི་ཆོག་པ་སོགས་དུས་ཀྱི་རྐྱེན་ངན་སྣ་ཚོགས་ཀྱི་དབང་གིས་སྐྱེས་
བུ་དམ་པ་རང་དབང་ཡོད་པ་མང་པོ་ཞིང་གཞན་དུ་གཤེགས་པ་དང་བླ་སྤྲུལ་དུ་ཁས་འཆེ་བ་
མང་པོ་དང་གྲྭ་བ་མང་པོའི་རྒྱུད་ཀྱི་བསླབ་སྡོམ་ཡང་རལ་ཏེ་སྐྱ་སར་བབ་པ་དང་། ཅུང་དྲག་
པ་ཡང་མང་པོའི་བསླབ་པ་འབུལ་དགོས་བྱུང་བ་སོགས་རྒྱལ་བའི་བསྟན་པ་རིན་པོ་ཆེ་ལ་
ཉམས་འགྲིབ་ཆེན་པོ་བྱུང་པའི་སྐབས་སུ་རྗེ་བླ་མ་དམ་པ་འདི་ཉིད་ཀྱིས་བསྟན་པ་དང་འགྲོ་
བའི་དོན་དུ་གཞན་ལས་ཆེས་ལྷག་པའི་ཐུགས་སྟོབས་རྒྱ་ཆེན་པོ་བསྐྱེད་ཅིང་རྒྱལ་སྲས་བྱང་
ཆུབ་སེམས་དཔའི་སྙིང་སྟོབས་ཀྱི་གོ་ཆ་ཤིན་ཏུ་བརྟན་པོ་བགོས་ཏེ། བརྒྱད་སྟོང་གྲེལ་ཆེན་
ལས། གཞན་དོན་བརྩེ་བ་ཅན་རྣམས་སྲོག་ཕྱིར་ཡང་། །རང་གི་ནུས་པ་ལྷོད་པར་མི་བྱེད་དེ། །
If



ཤར་འཛམ་ཐང་པ་ངག་དབང་བློ་གྲོས་གྲགས་པའི་རྣམ་ཐར།
མཁན་ཀུན་དགའ་ཤེས་རབ་གསལ་བྱེད།
པོད་དང་པོ།
སྐྱེས་བུ་དམ་པ་ཁུར་ལྕི་ ཁུར་བ་དག །ཉམ་ངའི་གནས་སུ་ནམ་ཡང་འདོར་མི་བྱེད། །ཅེས་
གསུངས་པ་ལྟར། དཀའ་བ་ཁྱད་དུ་བསད། ངལ་བ་དང་དུ་བླངས། སྐུ་སྲོག་འབེན་དུ་བཙུགས་
ཏེ་ཕྱི་ཚུལ་ནད་པ་དང་ཞབས་རྐང་ཞ་བ་སོགས་ཀྱི་ཚུལ་བསྟན་ཏེ། ལོ་མང་པོར་ཕྱི་ཚུལ་ལ་འཇིགས་
སྐྲག་དང་སྐུ་ངལ་སྣ་ཚོགས་མང་པོ་མྱོང་བཞིན། ནང་དུ་བསྟན་འགྲོའི་དོན་ལ་སྐུ་ངལ་མྱོང་བ་
ནི་ཆེས་བདེ་སྐྱིད་དུ་གཟིགས་ཏེ་ཐུགས་དགྱེས་སྤྲོ་ཆེན་པོའི་ངང་ནས་གསང་སྟབས་སུ། ལོ་འདི་
ནས་བཟུང་སྐུ་ཚེ་མཐའ་མའི་བར་ཉིན་མཚན་འཁོར་མོར་བསྟན་འགྲོའི་རྒུད་པ་གསོ་བའི་
ཆེད་དུ། བཤད་སྒྲུབ་ལས་གསུམ་གྱི་བྱ་བས་དུས་འདའ་བར་མཛད་དེ། གདུལ་བྱ་སོ་སོ་ལ་
རང་རང་གི་ཁམས་དབང་མོས་པ་དང་མཐུན་པའི་ཆོས་བཀའ་རྒྱ་ཆེར་གནང་སྟེ། སྐྱབས་འགྲོའི་
སྡོམ་པ་དང་དགེ་བསྙེན་དང་རབ་བྱུང་། དགེ་ཚུལ། བསྙེན་རྫོགས་དགེ་སློང་གི་བར་གྱི་བསླབ་
སྡོམ་གནང་བ་མདོ་སྔགས་ཀྱི་ཆོས་བཀའ་མང་པོ་གསུངས་ཤིང་ཁྱད་པར་གསང་ཆེན་རྡོ་རྗེ་
ཐེག་པའི་དབང་ལུང་ཁྲིད་གསུམ་དང་ཡང་སྒོས་སུ་དུས་གསུམ་གྱི་སངས་རྒྱས་སྲས་དང་
བཅས་པ་མཐའ་དག་གི་ཐུགས་ཀྱི་སྙིང་པོ་དང་ཞལ་གྱི་བདུད་རྩིར་གྱུར་པ་རྡོ་རྗེའི་ཐེག་པའི་
ངེས་གསང་བླ་ན་མེད་པའི་ལམ་མཆོག་མཐར་ཐུག་རྡོ་རྗེའི་རྣལ་འབྱོར་ཡ་
ང་ཡན་ལག་དྲུག་པ་
དབང་ལུང་མན་ངག་བཅས་ཟབ་ཁྲིད་མཛད་དེ་འགྲོ་བ་མང་པོ་བྱང་ཆུབ་གསུམ་གྱི་ལམ་ལ་
བཀོད་པ་དང་། རྒྱལ་བསྟན་ཉམས་པ་གསོ་བ་དང་གནས་པ་སྤེལ་བའི་ཆེད་དུ་གསུང་རབ་
མདོ་སྔགས་ཀྱི་བསྟན་བཅོས་མང་པོ་རྩོམ་འབྲི་མཛད་པ་དང་། རྒྱུན་དུ་ནང་ཡང་དག་འཇོག་རྡོ་
རྗེ་རྣལ་འབྱོར་གྱི་ཉམས་ལེན་ལ་གཡེལ་བ་མེད་པར་མཛད་ཅིང་མཚན་མོ་ཡང་སྐུ་ཆིངས་
བཀྲོལ་ཏེ་ཅུང་ཟད་ཀྱང་མི་གཟིམས་པར་ཏིང་ངེ་འཛིན་ལ་མཉམ་པར་འཇོག་པར་མཛད་དེ་
ཉམས་རྟོགས་དང་ས་ལམ་གྱི་ཡོན་ཏན་ཐམས་ཅད་མཐར་ཕྱིན་པར་གྱུར། རྣམ་དཀར་བྱ་བ་
ལས་ཀྱི་འཁོར་ལོ་ཡང་དུས་ཚོད་དང་མཐུན་པའི་རྟེན་བཞེངས་དང་། ཁྱད་པར་བསྟན་པ
དུ་པའི་
Ifi



ཇོ་ནང་དཔེ་ཚོགས།
སྤྱིའི་དེབ་དགུ་བཅུ་པ།
གཞི་མར་དགོངས་ཏེ། གསུང་རྟེན་ཡི་གེ་མང་པོ་འབྲི་བཞེངས་དང་། སྤར་ཤིང་གསར་བསྐྲུན་
སོགས་ཀྱང་མི་དམན་པ་མཛད་དོ། །དེ་ལ་སོགས་པ་རྒྱལ་བའི་བསྟན་པ་རིན་པོ་ཆེ་ཉམས་
པ་སླར་གསོ་བ་དང་། མ་ཉམས་པ་གོང་དུ་སྤེལ་བ་ལ་མཛད་རྗེས་བླ་ན་མེད་པ་བཞག་པར་
མཛད་དེ། ལོ་འདིར་ཤུག་ནང་ས་དམར་དཔལ་རྩེ་དགོན་གྱི་ཉམས་རྟོགས་ཀྱི་ཡོན་ཏན་མཆོག་
མངའ་ཨ་བཟང་བླ་མ་བརྩོན་འགྲུས་དང་འཇམ་དབྱངས་བཟང་པོ་སོགས་ཀྱིས་ཞུས་པའི་
ངོར་ས་དམར་དགོན་གྱི་རྡོ་རྗེ་སློབ་དཔོན་བླ་མ་ངོག་དཔལ་གྱི་བླ་མའི་རྣལ་འབྱོར་ཆེ་ཆུང་
དང་བླ་མ་རྒྱང་འབོད་གསོལ་འདེབས་སོགས་བརྩམས་པར་མཛད་དེ་དེ་དག་གི་ཁྲིད་ལུང་
སོགས་ཆོས་བཀའ་ཅི་རིགས་པ་གནང་ངོ༌། །ཐོག་མར་ཧོར་བ་ཚང་གི་བར་ཁང་དུ་ཁོང་ཆུང་
ཞིག་གི་ནང་དུ་རེ་ཞིག་བཞུགས། དེ་ནས་ཁང་སྟེང་དུ་འདུལ་བ་དང་མཐུན་པའི་ཁང་ཆུང་
སྤྱོད་ལམ་བཞི་ཤོང་འགྲོ་སོང་ཆུང་བ་ཉམས་དགའ་ཞིང་ཡིད་སྤྲོ་བ་ཞིག་བཟོས་ནས་དེའི་
ནང་དུ་རྗེ་བླ་མ་དམ་པ་འདི་ཉིད་ཉེ་གནས་ཡོན་ཏན་བཟང་པོ་མཆོག་གིས་ཞབས་ཕྱི་སྒྲུབ་
བཞིན་ཕལ་ཆེར་ལོ་ངོ་བཅུ་གསུམ་ཙམ་དུ་དུས་འགྱུར་ངན་པའི་སྐབས་སུ་བསྟན་པ་དང་འགྲོ་
བའི་དོན་རླབས་པོ་ཆེ་མཛད་བཞིན་བཞུགས་སོ། །རྗེ་མཚུངས་མེད་བླ་མ་རིན་པོ་ཆེ་དེར་བཞུགས་
པའི་ཐུགས་རྗེ་དང་བྱིན་རླབས་ཀྱི་སྟོབས་ཀྱིས། ཇི་སྐད་དུ། གང་ཞིག་གསེར་གྱི་རི་ལ་གནས་
བཅས་པའི། །དེ་ཡི་འདབ་ཆགས་ཐམས་ཅད་གསེར་དུ་འགྱུར། །ཞེས་གསུངས་པ་ལྟར། གནས་
བདག་ཧོར་བ་ཚང་གི་ཁྱིམ་མི་སེར་སྐྱ་ཕོ་མོ་ཚང་མ་དང༌། མ་ཟད་དེ་ཚང་གི་གཉེན་ཉེ་འབྲེལ་
དང་བཅས་པའི་བློ་ཁ་དམ་པའི་ཆོས་ཕྱོགས་ལ་ལྷག་པར་འཁོར་ཏེ། བླ་མ་དཔོན་སློབ་གཉིས་
ལ་ཞབས་ཏོག་བཟང་པོ་ཡུན་རིང་ཞུས་ཤིང་། རྡོ་རྗེ་ཐར་མིང་སྲིང་དང༌། མག་པ་ཚེ་རིང་རྡོ་
རྗེ་སོགས་ཀྱིས་གསང་སྟབས་སུ་ཡི་གེ་དང་སྐུ་གཟུགས་སོགས་ཀྱི་དཔར་རྐོ་བའི་ལག་རྩ་ལ་
སོགས་སོགས་སློབ་སྦྱོང་བྱས་ཏེ། བླ་མ་རིན་པོ་ཆེའི་གསུང་འབུམ་སོགས་སངས་རྒྱས་བསྟན་
[62



མཚན་ཀུན་དགའ་ཤེས་རབ་གསལ་བྱེད།
ཤར་འཛམ་ཐང་པ་ངག་དབང་བློ་གྲོས་གྲགས་པའི་རྣམ་ཐར།
པོད་དང་པོ།
པའི་གཞི་མ་གསུང་རབ་མང་པོའི་དཔར་ཤིང་རྐོ་བ་སོགས་ཆོས་མཐུན་གྱི་ཞབས་ཕྱི་གང་
ལེགས་མང་པོ་བསྒྲུབས་པར་བྱས། དེ་དག་གིས་པར་རྒོན་སོགས་སློབ་པའི་ཚེ་ཡང་དཀའ་
ཚེགས་མང་པོ་བྱེད་མ་དགོས་པར་མྱུར་དུ་ཤེས་པར་གྱུར་ཏེ་སྐྱབས་མཆོག་མ་ཏི་རིན་པོ་ཆེའི་
ཐུགས་རྗེ་དང་བྱིན་རླབས་ཀྱིས་ཡིན་པར་ཐེ་ཚོམ་མེད་ཅེས་རྡོ་རྗེ་ཐར་སོགས་ཀྱིས་ཡང་ཡང་
བཤད་འདུག་གོ །
དགུང་གྲངས་ཞེ་གསུམ་བཞེས་པ་དགེ་བྱེད་ཅེས་ཆུ་ཕོ་སྟག་གི་༼༡༩༦༢༽ལོར་ཐུབ་
བསྟན་སྔ་ཕྱིའི་དར་ཚུལ་ཉེར་མཁོའི་ལེགས་བཤད་ཀྱི་ཆ་ཞེས་པའི་བསྟན་རྩིས་ཆེན་མོ་རྩོམ་
པར་མཛད། ལོ་འདིའི་དབྱར་དུས་སུ་ཨ་བཟང་བླ་མ་བརྩོན་འགྲུས་དང་བླ་མ་འགྲོ་བཟང་
སོགས་ས་དམར་དགོན་གྱི་བླ་གྲྭ་དུ་མ་དང་གཞན་བླ་གྲྭ་འགའ་རེ་དང་བཅས་པ་ལ་ཀུན་
མཁྱེན་ཡབ་སྲས་བཅོ་ལྔའི་རྣམ་ཐར་དང་། རྗེ་བཙུན་ཏཱ་ར་ནཱ་ཐའི་གསང་བའི་རྣམ་ཐར་བླ་
མ་སངས་རྒྱས་མ་དང་། ཁོ་བོ་ཏཱ་ར་ན་ཐ་མ་གཉིས་དང་། བླ་མ་འབའ་མདའ་དང་བླ་མ་ཚོགས་
གཉིས་རྒྱ་མཚོ་གཉིས་ཀྱི་ཞལ་གདམས་ཀྱི་སྐོར་འགའ་རེ་དང་
། དགེ་སྐོར་བླ་མས་གསུངས་
པའི་ཕུར་དཀྱིལ་དང༌། ཨ་མགོན་བླ་མའི་གསུང་གི་གསོལ་འདེབས་གཉིས། ཡན་ལག་
དྲུག་གི་ཉམས་ལེན་བྱེད་ཚུལ། ཧཀྵའི་རྣམ་བཤད། སེམས་ཀྱི་གནས་ལུགས་སྒོམ་ཚུལ།
གཡང་འབོད་འགའ་དང་། རྒྱལ་ཚབ་མ་སོགས་ཀྱི་ཁྲིད་ལུང་སོགས་ཆོས་བཀའ་རྒྱ་ཆེ་བའི་
བདུད་རྩིས་ངོམས་པར་མཛད། ཀ་ཐོག་བླ་མ་བདེ་ཆེན་དཔལ་དང་མཁན་འོད་རབ་གཉིས་
ལ་ཀོང་སྤྲུལ་གྱི་གསུང་ཕུར་བའི་ལུས་དཀྱིལ་རྗེ་ཚོགས་གཉིས་རྒྱ་མཚོས་མཛད་པའི་ཁྲིད་
ཡིག་གི་སྟེང་ནས་ཟབ་ཁྲིད་བསྩལ་ཞིང་ཕུར་བའི་གཏོར་འབུལ་བསྡུས་པ་ཞིག་ཀྱང་བརྩམས་
པར་མཛད་དོ། །
དགུང་གྲངས་ཞེ་བཞི་པ་མཛེས་བྱེད་ཅེས་ཆུ་ཡོས་༼༡༩༦༣༽ལོར་ཚུལ་འདི་ལ་ཐུགས་
i53



ཇོ་ནང་དཔེ་ཚོགས།
སྤྱིའི་དེབ་དགུ་བཅུ་པ།
མོས་རྒྱས་པ་འཛམ་ཐང་གཙང་ཆེན་སྐུ་ཕྲེང་དྲུག་པ་སྐུ་སྐྱེས་ངག་དབང་བསོད་ནམས་
དཔལ་ལྡན་ཕྱོགས་ལས་རྣམ་རྒྱལ་གྱིས་བཀྲ་ཤིས་པའི་དངོས་རྫས་ཀྱི་རྟེན་འབྲེལ་བཟང་པོ་
དང་བཅས་ལེགས་པར་བསྐུལ་བའི་ངོར། དཔལ་ལྡན་ཇོ་ནང་པའི་ཆོས་འབྱུང་རྒྱལ་བའི་
ཆོས་ཚུལ་གསལ་བྱེད་ཟླ་བའི་སྒྲོན་མེ་ཞེས་བྱ་བ་སྔོན་མེད་ཀྱི་ལེགས་བཤད་རྨད་དུ་བྱུང་བ་
དེ་རྩོམ་པར་མཛད། དེ་ཡང་། ཨོཾ་བདེ་ལེགས་སུ་གྱུར་ཅིག གང་འདུལ་འགྲོ་བའི་ཁམས་
དབང་རྗེས་འགྲོའི་དཔལ། །ངོ་མཚར་ལྷུན་གྲུབ་གསང་གསུམ་མཛད་པའི་འཕྲུལ། །མ་ལུས་
ཞིང་དུ་རྟག་པར་ཡོངས་བཀྱེ་བ། །བདེ་གཤེགས་ཐུབ་དབང་སྲས་བཅས་རྒྱལ་གྱུར་ཅིག །
སྟོབས་བཅུ་མངའ་བའི་དགོངས་ཟབ་ཟབ་མོའི་གནས་ལུགས་མཐར་ཐུག་མཆོག །མཆོག་
གྱུར་སྐལ་བཟང་རིགས་ཀུན་ཀུན་ནས་རྣམ་གྲོལ་ཞི་བསིལ་སྦྱིན། །སྦྱིན་བདག་རྫོགས་ལྡན་
ཆོས་ལེགས་ལེགས་པའི་ཕྱིར་ལྡོག་མི་མངའི་གཏམ། །གཏམ་གྱི་སྙིང་པོ་ཇི་སྙེད་སྙེད་དོན་
གསལ་མཛད་མི་ཕམ་མགོན། །རབ་དཀར་བསིལ་ལྗོངས་ནོར་འཛིན་ཡངས་པའི་གཞིར། །
ནགས་རྒྱལ་རྡོ་རྗེ་ལྷ་མོས་བསྟེན་པའི་གནས། །གང་དེར་རྫོགས་ལྡན་ཆོས་མཛོད་ལེགས་
ཕྱེ་བའི། །ཆོས་རྗེ་ཇོ་ནང་པ་ལ་གུས་པས་མཆོད། །གང་དེའི་ཆོས་ཚུལ་ངེས་དོན་དབུ་མའི་
ལུགས། །མདོ་དང་སྔགས་ཀྱི་དགོངས་དོན་མཐར་ཐུག་པ། །འཕགས་པའི་ཡུལ་དང་གངས་
ཅན་བོད་ལྗོངས་སུ། །ཇི་ལྟར་བྱུང་བའི་རིམ་པ་མདོ་ཙམ་བརྗོད། །ཅེས་མཆོད་པར་བརྗོད་
ཅིང་རྩོམ་པར་དམ་བཅའ་བ་སྔོན་དུ་བཏང་སྟེ། ཁྱད་དུ་འཕགས་པའི་བསྟན་བཅོས་འདི་
བརྩམས་ཏེ། དཔལ་ལྡན་རྒྱལ་བ་ཇོ་ནང་པའི་ཆོས་བརྒྱུད་འདི་ཆུ་འགོ་གངས་ལ་ཐུག་པ་ལྟར།
མདོ་ཕྱོགས་ནས་སྟོན་པ་མཉམ་མེད་ཐུབ་པའི་དབང་པོ་ནས་རྒྱལ་ཚབ་བྱམས་པ་མགོན་པོ་
དང༌། རྒྱལ་སྲས་འཇམ་དཔལ་དབྱངས་སོགས་དང་། བཅོམ་ལྡན་འདས་ཀྱིས་ལུང་བསྟན་
པའི་འཛམ་གླིང་མཛེས་པའི་རྒྱན་མཆོག་ཤིང་རྟའི་སྲོལ་འབྱེད་ཆེན་པོ་མགོན་པོ་ཀླུ་སྒྲུབ་དང་
I64



མཁར་ཀུན་དགའ་ཤེས་རབ་གསལ་བྱེད།
པོད་དང་པོ།
ཤར་འཛམ་ཐང་པ་ངག་དབང་བློ་གྲོས་གྲགས་པའི་རྣམ་ཐར།
འཕགས་པ་ཐོགས་མེད་སོགས་འཕགས་བོད་ཀྱི་ཤིང་རྟ་ཆེན་པོ་རྣམས་ལ་བརྒྱུད་པ་དང་།
སྔགས་ཕྱོགས་ནས་སྟོན་པ་རྡོ་རྗེ་འཆང་ཆེན་པོ་ནས། ཕྱག་ན་རྡོ་རྗེ་དང་། སྤྱན་རས་གཟིགས་
སོགས་ས་བཅུའི་བྱང་ཆུབ་སེམས་དཔའ་རྣམས་དང༌། ཤམྦྷ་ལའི་ཆོས་རྒྱལ་རིགས་ལྡན་
རྣམས་དང༌། གྲུབ་ཆེན་དུས་ཞབས་པ་ཆེན་པོ་སོགས་རྒྱ་བོད་ཀྱི་ལོ་པཎ་ཆེན་པོ་རྣམས་ལ་
བརྒྱུད་དེ། མཐར་རྒྱལ་བའི་མདོ་རྒྱུད་དུ་མ་ནས་ལུང་གིས་ཡང་ཡང་བསྔགས་པའི་དུས་གསུམ་
སངས་རྒྱས་ཐམས་ཅད་ཀྱི་སྤྲུལ་པ་ཁམས་གསུམ་ཆོས་ཀྱི་རྒྱལ་པོ་ཀུན་མཁྱེན་ཇོ་ནང་པ་
རྟོན་པ་བཞི་ལྡན་དོལ་པོ་པ་ཆེན་པོ་ནས་བརྒྱུད་པའི་ཆུ་བོ་གཅིག་འདྲེས་སུ་གྱུར་ཏེ་མདོ་
སྔགས་ཟུང་འབྲེལ་གྱི་ཆོས་བརྒྱུད་འདི་ཆོས་ཁུངས་བཙུན་ཞིང་ཡང་དག་པ། བརྒྱུད་པའི་ཆུ་
བོ་རྒྱུན་མ་ཆད་པ། བརྒྱུད་པ་ལ་དམ་ཚིག་གི་སེལ་མ་ཞུགས་པ་བྱིན་རླབས་ཀྱི་དྲོད་མ་ཡལ་
བ་ཡིན་པའི་ཚུལ་གསལ་བར་བསྟན་ཏེ། ཕྱོགས་ཞེན་ཅན་ཁ་ཅིག་གིས་ཇོ་ནང་པའི་ཆོས་
བརྒྱུད་འདི་ལ་ཁུངས་མེད་ཅིང་གྲུབ་ཆེན་ཡུ་མོ་པ་ནས་བྱུང་བ་ཡིན་ཟེར་བ་སོགས་ལོག་སྨྲ་
མཐའ་དག་གི་
དག་གི་མཚང་བརྡོལ་ཞིང་སུན་ཕྱུང་ནས་ཚར་བཅད་དེ་དེ་དག་གི་རྫུན་ཕུགས་རྡིབ་
པར་མཛད་དོ། །
གཞན་ཡང་འདི་སྐོར་གོང་འོག་ཅི་རིགས་སུ་དོན་གཉེར་ཅན་དག་གིས་ཞུས་ངོར་སྒྲོལ་
མའི་བདག་བསྐྱེད་དང་སྒྲུབ་ཐབས་དང༌། འདོད་གསོལ། གདུང་འབོད་སོགས་སྒྲོལ་མའི་
ཆོས་སྐོར་དུ་མ་དང་། ལོ་འདིར་ས་རིས་པ་སེམས་ཉིད་ཀྱིས་ཞུས་པའི་ངོར་ཇོ་ནང་ཀུན་
མཁྱེན་ཆེན་པོའི་དགོངས་བཞེད་ལྟར་དཀར་རྩིས་བྱེད་གྲུབ་ཟུང་གི་ཁུངས་ལས་བརྩམས་
པའི་ཉེར་མཁོའི་དོན་ཉུང་བསྡུས་སུ་བརྗོད་པ་རིགས་ལྡན་བླ་མ་དགྱེས་བྱེད་སོགས་གསུང་
རབ་ལེགས་བཤད་དུ་མ་རྩོམ་པར་མཛད། གང་གི་སློབ་བུ་མཆོག་གྱུར་རྟོགས་པའི་དབང་
ཕྱུག་བླ་མ་རང་གསལ་དང་རབ་བྱུང་གཙང་མར་བརྩོན་པའི་གྲྭ་བཙུན་བརྩོན་འགྲུས་དང་
165



ཇི་ནང་དཔཾ་ཚོགས།
ཐོར་
སྤྱིའི་དེབ་དགུ་བཅུ་པ།
ཆོས་མཛད་རྣམས་ ཀྱིས་ ལྷོ་ རྫས་ ཀྱིས་ དངོས་འབུལ་ དང་ བཅས་ ཞུས་པའི་ངོར་གསང་
སྔགས་ཀྱི་རྡོ་རྗེ་སློབ་དཔོན་ཆེན་པོ་ཀུན་དགའ་སྙན་གྲགས་རྒྱ་མཚོའི་རྟོགས་བརྗོད་ཀྱི་རྣམ་
ར་དཔལ་ལྡན་བླ་མ་དགྱེས་པའི་ཀུན་བཟང་མཆོད་སྤྲིན་ཞེས་བྱ་བ་རྩོམ་པའི་དབུ་ལོ་
འདིའི་ཟླ་བ་གསུམ་པའི་ཚེས་བདུན་ཉིན་བཟུང་སྟེ་ཚེས་བཅོ་ལྔའི་ཉིན་དུས་ཆེན་དང་འཕྲོད་
སྦྱོར་བཟང་བོར་མཇུག་རྫོགས་པར་བྱས་ཏེ་འཕྲལ་དུ་སྦྱར། བླ་མ་རིན་པོ་ཆེའི་ཞལ་ནས་
ཁོང་གི་སྣང་བར་བློ་མ་འདི་ཉིད་ཇོ་ནང་ཀུན་མཁྱེན་ཆེན་པོའི་དངོས་སློབ་ཐང་བོ་ཆེ་ཀུན་
དགའ་འབུམ་ཡིན་པར་སྣང་གསུངས། ཨ་བཟང་བླ་མ་བརྩོན་འགྲུས་དང་འགྲོ་བཟང་སོགས་
བླ་གྲྭ་དུ་མ་ལ་རྣམ་ཐར་དེ་དང༌། རྗེ་དམ་པ་ཉིད་ཀྱིས་གསུངས་པའི་སྒྲོལ་མའི་གདུང་འབོད་
ཐུགས་རྗེ་འགུགས་པའི་ལྕགས་ཀྱུ་དང༌། སྒྲོལ་མ་ཉེར་གཅིག་གི་བདག་བསྐྱེད། མདོ་སྔགས་
འདོད་གསོལ། གདུང་འབོད། ཇོ་ནང་ཆོས་འབྱུང་། རྩིས་དཀར་ཆོས་འབྱུང་སོགས་ཀྱི་ཁྲིད་
ལུང་སོགས་ཟབ་ཆོས་དུ་མའི་བདུད་རྩིའི་ཆར་གྱིས་སྐལ་ལྡན་སློབ་མའི་རྒྱུད་སྨིན་པར་མཛད།
མཁན་འོད་རབ་ལ་འབྱུང་འདུལ་བདག་བསྐྱེད་ཀྱི་ཁྲིད་ཡི་གེ་མེད་པར་ཁོང་གི་ཐུགས་ཐོག་
ནས་རྒྱས་པར་བཀའ་དྲིན་དུ་བསྩལ། འདི་སྐོར་འཛམ་ཐང་རྫོང་གི་ལས་བྱེད་བརྩོན་འགྲུས་
དཔལ་ཞེས་པ་རྫོང་གི་འཐུས་མིར་པེ་ཅིན་དུ་ཆོས་ལུགས་ཀྱི་ཚོགས་འདུར་ཞུགས་སྐབས་
ཐམས་ཅད་མཁྱེན་པ་ངག་དབང་བློ་གྲོས་གྲགས་པས་མཛད་པའི་ཇོ་ནང་ཆོས་འབྱུང་དང་
གཞི་ལམ་འབྲས་གསུམ་དང་ལྟ་སྒོམ་སྤྱོད་གསུམ་སྟོན་པའི་དཔེ་ཆ་འགའ་མཁས་པའི་དབང་པོ་
དགེ་བའི་བཤེས་གཉེན་ཆེན་པོ་རྡོ་སྦིས་ཤེས་རབ་རྒྱ་མཚོ་དང་ལྔ་རིག་སྨྲ་བའི་ཁྱུ་མཆོག་
དམུ་དགེ་བསམ་གཏན་རྒྱ་མཚོ་སོགས་མཁས་པ་དུ་མ་ལ་གཟིགས་སུ་ཕུལ་བས་མཁས་
དབང་དེ་དག་གིས་རྩོད་གྲྭར་མ་ཞུགས་པའི་མཁས་པ་ཆེན་པོ་འདི་འདྲ་ཡོད་པ་ངོ་མཚར་ཆེ་
ཞེས་ཕྱག་ཐལ་མོ་སྦྱར་ཞིང་དཔེ་ཆ་དབུ་ཐོག་ཏུ་བཞག་སྟེ་བསྔགས་བརྗོད་རྒྱ་ཆེར་ཕུལ།
166



པོད་དང་པོ།
མཁན་ཀུན་དགའ་ཤེས་རབ་གསལ་བྱེད། ཤར་འཛམ་ཐང་པ་ངག་དབང་བློ་གྲོས་གྲགས་པའི་རྣམ་ཐར།
འདི་སྐོར་འཚོ་བ་ཟས་གོས་ལ་དཀའ་ངལ་ཆེན་པོ་ཡོད་པའི་སྐབས་སུ་བསོ་པེས་ཟེར་བ་
ཞིག་གི་གཞུང་གི་གཉེར་ཁང་ནས་གཞན་གྱིས་མི་ཚོར་བར་ལྐོག་ཏུ་གཉེར་བ་ལ་ནས་ཅུང་
ཟད་བསླངས་ནས་བླ་མ་ལ་ཕུལ། བླ་མས་གནས་ཚུལ་དེ་མཁྱེན་ནས་འོ་སྙིང་རྗེ་མི་ལེན་ཟེར་
ན་ཁྱོད་ཀྱིས་དཀའ་ངལ་མང་པོ་བྱས། ལེན་ཟེར་ན་སྤྲང་ཟས་ཀྱི་མཆོད་པ་རེད་ཅེས་གསུངས།
དགུང་གྲངས་ཞེ་ལྔ་བཞེས་པ་ཁྲོ་མོ་ཞེས་ཤིང་འབྲུག་༼༡༩༦༤ ༽ལོ་འདི་སྐོར་བྱ་ཡུར་
དགོན་གྱི་འདུས་སྡེ་སྤྱི་དང༌། ཁྱད་པར་བླ་མ་བསྟན་པ་རབ་རྒྱས་ཀྱི་ཐུགས་སློབ་མཆོག་
གྱུར་བླ་མ་མཁས་ཚུལ་དང་། རྡོ་རྗེ་སློབ་དཔོན་བླ་མ་ཆོས་མཛོད། རྡོ་རྗེ་སློབ་དཔོན་བླ་མ་
ངག་བློས་སོགས་ཀྱི་བསྐུལ་ངོར་དགོན་དེའི་རྡོ་རྗེ་སློབ་དཔོན་ཆེན་པོ་ངག་དབང་བསྟན་པ་
རབ་རྒྱས་ཀྱི་རྣམ་ཐར་དང་། གཙང་བའི་སྐུ་སྐྱེས་ངག་དབང་བསོད་ནམས་དཔལ་ལྡན་
ཕྱོགས་ལས་རྣམ་རྒྱལ་གྱིས་གཙོས་དོན་གཉེར་ཅན་འགའ་ཞིག་གིས་ཞུས་པའི་ངོར། ཟབ་
ལམ་འཕོ་བའི་མན་ངག་ཉམས་སུ་ལེན་ཚུལ་ཕྱོགས་བསྡུས་སུ་ཉེ་བར་བཀོད་པ་ཐར་པའི་
སྒོ་འབྱེད་ཅེས་བྱ་བ་སོགས་ཟབ་ཆོས་མང་པོ་རྩོམ་འབྲི་གནང་ཞིང་གོང་གི་ཞུ་བ་པོ་རྣམས་
དང་ཨ་བཟང་བླ་མ་བརྩོན་འགྲུས་སོགས་ལ་ཁྲིད་ལུང་རྒྱས་པར་གསུངས། ཡང་ཨ་བཟང་
བླ་མ་བརྩོན་འགྲུས་སོགས་ལ་བླ་མ་རིན་ཆེན་དར་རྒྱས་ཀྱི་བླ་སྒྲུབ། བླ་མ་བརྒྱུད་པའི་གསོལ་
འདེབས། བླ་མ་བསྟན་རབ་ཀྱི་རྒྱང་འབོད། ཨེ་ཀ་ཛ་ཏིའི་བསྐུལ་བ་སོགས་ཟབ་ཆོས་ཅི་
རིགས་པ་གནང་། ཁྱད་པར་ལོ་འདིར་བཟོ་གསོའི་རིག་པའི་གནས་ལ་བློ་མིག་བཀྲ་བ་མཉྫ་
ཤཱིས་གུ་རུའི་རྣམ་ཐར་རྒྱ་གར་མ་ཚིགས་
གས་སུ་བཅད་པ་ཉེར་བསྐུལ་ལ་བརྟེན། དེང་དུས་སུ་
རྣམ་ཐར་གསུང་སྒྲོག་གི་སྲོལ་ལའང་ལེགས་མཁོའི་རྐྱེན་དུ་དམིགས་ནས་ཆོས་མཆེད་དམ་
པའི་ལྷག་བསམ་དགེ་བའི་ཐུགས་མོས་ཀྱིས་དགེ་མཚན་རྟེན་འབྲེལ་ལེགས་ཞུའི་དངོས་
རྫས་གྱ་ནོམ་པའི་འབུལ་བ་དང་བཅས་ཆེས་མཛེས་ཡིག་རིས་ལེགས་བཞེངས་ཀྱི་ཐུགས་
If7



ཇོ་ནང་དཔེ་ཚོགས།
སྤྱིའི་དེབ་དགུ་བཅུ་པ།
འགན་རྒྱ་ཆེ་བས་ལེགས་བསྐུལ་མཛད་ཅིང་། ཉེ་ཆར་བ་ཆོས་ལ་སྤྲོ་སེམས་ཅན་བིདྱ་ཤིས་
ཆ་རྐྱེན་སྒོ་གང་ནས་རེམ་པ་སོགས་ཀྱི་ངོར། སློབ་དཔོན་རྡོ་རྗེའི་སྐུ་བརྙེས་པད་འབྱུང་གི་
པར་ཐར་པ་ཐུན་མོང་དང་མཐུན་པ་བཀའ་མ་ཡོངས་གྲགས་རབ་གསལ་
གསལ་སྣང་བ་རྡོ་
རྗེའི་མེ་ལོང་ཞེས་བྱ་བ་རྩོམ་གནང་མཛད། དེའི་ཚེ་ས་གཡོས་པ་དང་རྗེ་བླ་མ་དམ་པ་འདི་
ཉིད་ཀྱི་ཐུགས་སློབ་མཆོག་གྱུར་ཀ་ཐོག་བླ་མ་ཚོགས་གཉིས་དཔལ་གྱི་རྨི་ལམ་དུ། ཁོང་བ་
ཆེན་པོ་ཞིག་གི་ནང་དུ་མི་མང་པོ་འདུ་ཚོགས་བྱེད་ཀྱིན་འདུག དེ་ཅི་ཡིན་སྙམ་དུ་དེར་བལྟ་
རུ་སོང་ཚེ་འོག་ཁང་དུ་གུ་རུ་རིན་པོ་ཆེའི་སྐུ་དང་། བར་ཁང་དུ་སྤྱན་རས་གཟིགས་ཀྱི་སྐུ།
ཐོག་ཁང་དུ་ཨུཏྤལ་སྔོན་པོ་ཞིག་ཡོད་པས་དེ་ཟངས་མདོག་དཔལ་རིའི་ཆོས་ལོངས་སྤྲུལ་
གསུམ་གྱི་ཞིང་ཁམས་ཡིན་སྙམ་པ་རྨིས་པ་སོགས་ལེགས་པའི་རྟགས་མཚན་དུ་མ་བྱུང་།
ལོ་འདིར་འཛམ་ཐང་དུ་བཞི་གཙང་ལས་འགུལ་ཡིན་ནམ་དག་ཐེར་ཆེན་པོ་ཞིག་སྤེལ་ཏེ།
འཛམ་ཐང་གི་རྟེན་རྙིང་འགང་ཆེ་བ་གང་མང་ཞིག་གཏོར་བཤིག་ཆེན་པོ་བྱས། དེའི་སྐབས་
སུ་འཛི་ཡུལ་གྱི་བླ་སྤྲུལ་དང་མི་དཔོན་སོགས་མང་པོ་འཛམ་ཐང་གི་གླིང་སྟོད་སྦྱང་བ་ཚང་
ཞེས་ཟེར་བའི་ཁྱིམ་དུ་ སློབ་སྦྱོང་འཛིན་གྲྭ་ཞེས་མིང་བཏགས་པའི་ཚོགས་འདུར་བསྡུས་
ནས་ལྷ་མེད་སྨྲ་བ་དྲིལ་བསྒྲགས་དང་རྙིང་བཞི་རྩ་གཏོར་ཞེས་སྐུ་གསུང་ཐུགས་ཀྱི་རྟེན་
རྣམས་བཤིག་དགོས་པའི་སློབ་གསོ་དང་བསྐུལ་མ་མང་པོ་བཏང་། རྗེ་བླ་མ་དམ་པ་འདི་
ཉིད་ཀྱང་འཛིན་གྲྭའམ་ཚོགས་འདུ་དེར་ཕེབས་དགོས་བྱུང༌། དེའི་ཚེ་བླ་མ་རིན་པོ་ཆེའི་ཐུགས་
ལ་དམ་ཆོས་དོན་དུ་སྲོག་ཀྱང་འདོར་ནུས་པ། ཞེས་གསུངས་པ་ལྟར། སྐུ་གསུང་ཐུགས་རྟེན་
གཏོར་བཤིག་བྱེད་དགོས་པ་ལས་འཆི་བ་དགའ་སྙམ་དུ་དགོངས་ཏེ། རྗེ་བཙུན་མ་འཕགས་མ་
སྒྲོལ་མ་ལ་གསོལ་བ་རྩེ་གཅིག་ཏུ་བཏབ་ཅིང་གནས་ལུགས་ལ་མཉམ་པར་བཞག་སྟེ་ཉིན་
ཞག་ཉི་ཤུ་ཡས་མས་ལ་ཞལ་ཟས་ཅུང་ཙམ་ཡང་མ་གསོལ་བར་དྲི་ཆུ་དྲི་ཆེན་གྱི་རྒྱུ་བ་ཡང་
1f8



པོད་དང་པོ།
མཁན་ཀུན་དགའ་ཤེས་རབ་གསལ་བྱེད། ཤར་འཛམ་ཐང་པ་ངག་དབང་བློ་གྲོས་གྲགས་པའི་རྣམ་ཐར།
འགག་ཅིང་ཏིང་ངེ་འཛིན་མཉམ་བཞག་ཟབ་མོ་གཅིག་གི་ངང་དུ་བཞུགས་པར་མཛད་པས་
ཚོགས་འདུའི་འགོ་ཁྲིད་ལས་བྱེད་པ་རྣམས་ཀྱིས་འདི་འཆི་བར་འགྱུར་བས་རང་ཁྱིམ་དུ་ཁྱེར་
ཟེར་བས་ཁོང་རྟེན་བཤིག་བྱེད་པའི་གྲལ་དུ་བྱོན་མ་དགོས་པར་རང་གི་སྔར་གྱི་བཞུགས་
གནས་སུ་བྱོན། ཆོས་ལ་སྙིང་སྟོབས་ཅན་ཁ་ཅིག་རྟེན་བཤིག་བྱེད་པ་ལས་ཤི་ན་དགའ་བསམས་
ནས་ཁང་ཐོག་ནས་ལྕེབས་ཏེ་རྐང་ལག་བཅག་པ་ཡང་ཡོད། གཞན་བླ་སྤྲུལ་མི་དཔོན་སོགས་
མང་པོ་ཞིག་གིས་མི་འདོད་བཞིན་བཙན་ཤེད་ཀྱི་འོག་དང་། འགའ་ཞིག་ནི་སློབ་གསོའམ་བསྐུལ་
མ་ཐེབས་ནས་གོ་རྟོགས་སད་དེ་བསམ་བཞིན་དུ་སྐུ་གསུང་ཐུགས་རྟེན་མང་པོ་བཤིགས་
ཏེ་ཉེ་བའི་མཚམས་མེད་པའི་ལས་ངན་བསགས། འཛམ་ཐང་དགོན་སྒར་ཁག་གསུམ་གྱི་
རྟེན་རྙིང་འགངས་ཆེན་ཕལ་ཆེ་བ་ཞིག་གི་ཕྲིན་ལས་ཀྱི་མཇུག་བསྡུས་སོ། །བླ་མ་རིན་པོ་ཆེས་
ནི་སྔར་རྒྱུན་བཞིན་བསྟན་འགྲོའི་རྒུད་པ་གསོ་བའི་ཆེད་དུ་གསང་སྟབས་སུ་གདུལ་བྱ་སྐལ་
ལྡན་གྱི་སློབ་མ་སོ་སོ་ལ་སྦྱོར་དྲུག་དང༌། ནི་གུ་ཆོས་དྲུག་ཡི་དམ་མང་པོའི་བསྐྱེད་རིམ་སོགས་
དབང་ལུང་ཁྲིད་མན་ངག་གནང་བ་དང༌། གསུང་ཆོས་རྩོམ་པ་སོགས་བསྟན་པ་དང་འགྲོ་
བའི་དོན་དུ་བཤད་སྒྲུབ་ཀྱི་བྱ་བས་ཉིན་མཚན་གྱི་དུས་འདའ་བར་མཛད་དོ། །
འདི་སྐོར་ནས་འཛི་སྲིབ་ཚུལ་བཟང་སོགས་སྐལ་ལྡན་སློབ་མ་དུ་མ་ལ་ཟབ་ལམ་རྡོ་
རྗེའི་རྣལ་འབྱོར་སྦྱོར་བ་ཡན་ལག་དྲུག་གི་དབང་ཁྲིད་ལུང་རྣམས་རིམ་པར་གནང་སྟེ་དེ་
དག་གིས་གོང་མའི་ཕྱག་སྲོལ་བཞིན་ཉམས་སུ་བླངས། ཡང་གྱང་ནག་ཀུན་འོད་། ཀུན་ལྷུན།
ཚུལ་ཁྲིམས་བཟང་པོ། གྲགས་པ་འབྱུང་གནས། མཁས་ལྡན། སྟོབས་ལྡན་སོགས་གྲྭ་བཙུན་
དུ་མས་རིགས་བརྒྱའི་ཁྱབ་བདག་རྡོ་རྗེ་འཆང་རྗེ་བླ་མ་མཆོག་གི་དྲུང་དུ་སྦྱོར་དྲུག་གི་ཁྲིད་
གནང་བར་ཞུས་པར། བཀའ་དྲིན་མཚུངས་མེད་བླ་མ་རིན་པོ་ཆེའི་ཞལ་ནས། དེང་སྐབས་
སྙིགས་མའི་དུས་འདིར་ཁྱེད་རྣམས་ལ་འདི་ལྟ་བུའི་བསམ་པ་ཡོད་པ་ནི་རྟ་བརྒྱ་མཛོ་སྟོང་
164



ཇོ་ནང་དཔེ་ཚོགས།
སྤྱིའི་དེབ་དགུ་བཅུ་པ།
ཕུལ་བ་ལས་ཀྱང་དགའ་ཞེས་ཐུགས་དགྱེས་སྤྲོ་ཚད་མེད་པའི་ངང་ནས་ཟབ་ལམ་སྦྱོར་བ་
ཡན་ལག་དྲུག་གི་སྔོན་འགྲོ་ནས་བཟུང་རིམ་བཞིན་ཁྲིད་པའི་དབུ་བཟུང་། དེ་ནས་དུས་ཀྱི་
གནས་ཚུལ་ལྟར་སྟབས་ནམ་འགྲིག་ལ་ཆོས་ཚན་རེ་རེ་བཞིན་ཞུས་ཤིང་ལོ་མང་པོའི་བར་
ཉམས་ལེན་བྱས་ཏེ་དུས་དང་མཐུན་པའི་ཉམས་རྟོགས་ཀྱང་བཟང་རབ་སྐྱེས་པར་མངོན། །
དགུང་གྲངས་ཞེ་དྲུག་བཞེས་པ་སྣ་ཚོགས་དབྱིག་ཅེས་པ་ཤིང་མོ་སྤྲུལ་གྱི་(༡༩༦༥༽ལོ།
ལོ་འདིའམ་སྔར་ལོ་གང་རུང་ཞིག་ཏུ་རྗེ་བླ་མ་དམ་པ་འདི་ཉིད་ཀྱིས་རྒྱལ་བ་གཉིས་པ་ཇོ་
ནང་པ་ཆེན་པོའི་རང་ལུགས་ཟབ་མོའི་ཆོས་ཀྱི་ཁྲིད་ལུང་རྒྱུན་མི་ཆད་ཅིང་དར་ཞིང་རྒྱས་ལ་
ཡུན་རིང་དུ་གནས་པར་བྱེད་པའི་ཆེད་དུ་བསླབ་པ་གསུམ་གྱིས་ཉེ་བར་མཛེས་པའི་སློབ་
དཔོན་ཆེན་པོ་རཏྭཱའི་མཚན་ཅན་ཏེ་རིན་ཆེན་འོད་ཀྱི་ཞལ་གྱི་བུམ་བཟང་ལས་ རང་རེའི་
ངེས་དོན་བསྟན་པའི་མངའ་བདག་དུས་གསུམ་སངས་རྒྱས་ཐམས་ཅད་
་ཅད་ཀྱི་སྤྲུལ་པ་ཁམས་
གསུམ་ཆོས་ཀྱི་རྒྱལ་པོ་ཀུན་མཁྱེན་རྟོན་པ་བཞི་ལྡན་དོལ་པོ་པ་ཆེན་པོ་ཤེས་རབ་རྒྱལ་
མཚན་དཔལ་བཟང་པོ་གང་གི་གསུང་རབ་བཀའ་འབུམ་གླེགས་བམ་དྲུག་སྐྱེས་རབས་རྣམ་
ཐར་གྱི་པོ་ཏི་གཅིག་སྟེ་གསུང་པོད་བདུན་ཕྲག་གཅིག་གི་ཟབ་ཁྲིད་བཀླག་ལུང་དང་བཅས་
པའི་བདུད་རྩི་ནོད་པར་མཛད། ཡང་ལོ་དེའི་ཟླ་བ་གསུམ་པའི་ནང་ནས་ཨ་བཟ
ནས་ཨ་བཟང་བླ་མ་
བརྩོན་འགྲུས་དང་། བྱུར་ཡག་བླ་མ་ཆོས་མཛད་སོགས་འདུས་སྡེ་མང་ཙམ་ལ་འབའ་མདའ་
བླ་མ་ཐུབ་བསྟན་དགེ་ལེགས་རྒྱ་མཚོས་མཛད་པའི་རོ་ལ་བྱ་བའི་ཆོ་ག་ཆ་ཚང་། འཇམ་དཔལ་
མཚན་བརྗོད་ཁྲིད་ལུང་། ཏེ་ལོ་པའི་སེམས་ཁྲིད་། རྒྱལ་སྲས་ལག་ལེན། རྡོ་རྗེ་འཆང་འཛམ་
ངོས་བླ་མ་ངག་གི་དབང་པོས་མཛད་པའི་ཞལ་གདམས་མཆེད་གྲོགས་ལ་ཕན་པའི་སྙིང་
གཏམ་ནོར་བུའི་འཕྲེང་བ། ཀུན་མཁྱེན་བླ་རྣམ། བདེ་གཤེགས་སྙིང་པོའི་བསྟོད་པ། ཚངས་
སྤྱོད་བསླབ་བསྲུང༌། མི་རྟག་རྒྱུད་སྐུལ། རྟ་མགྲིན་ལུས་དཀྱིལ་གྱི་ཁྲིད་ཡིག འཇམ་དཔལ་
7j



མཁོན་ཀུན་དགའ་ཤེས་རབ་གསལ་བྱེད།
ཤར་འཛམ་ཐང་པོ་ངག་དབང་བློ་གྲོས་གྲགས་པའི་རྣམ་ཐར།
ང་དང་'།
ན་ག་རཀཱའི་སྒྲུབ་ཐབས། མི་འཁྲུགས་པའི་སྦྱིན་སྲེག མི་འཁྲུགས་པའི་གནས་ཡིག་སྐུ་སྒྲུབ།
སྒྲོལ་མའི་ཆོས་སྐོར། མགོན་པོ་དྲཀཱད་ཀྱི་གཏོར་ཆོག་འབྲིང་བོ། ལྟུང་བཤགས། བཟང་
སྤྱོད། སྨོན་ལམ་རྒྱལ་བ་རྒྱ་མཚོ། རིམ་གཉིས་སྨོན་ལམ། མངོན་དགའི་སྨོན་ལམ། ཤམྦྷ་
ལའི་སྨོན་ལམ་སོགས་ཀྱི་ཁྲིད་ལུང་སོགས་ཟབ་རྒྱས་ཆོས་ཀྱི་བདུད་རྩི་ཕངས་མེད་དུ་བསྩལ་
ཏེ་སྐལ་ལྡན་སློབ་མའི་ཚོགས་སྨིན་གྲོལ་གྱི་ལམ་ལ་བཀོད་དོ། །དེ་ནས་སྔ་སོར་རིང་མོའི་
དུས་ནས་ཀུན་མཁྱེན་དོལ་པོའི་རྣམ་འཕྲུལ་དུ་གྲགས་པ་ཚེས་བཅུའི་རཏྣ་ཀིརྟིའི་སྐུ་འཕྲེང་
བརྒྱད་པ་ཆེན་པོ་གང་གི་བཀས་བསྐུལ་བ་ལ་བརྟེན་ནས་བླ་མ་རིན་པོ་ཆེ་ཁོང་ལ་དེ་ལུགས་
བྱེད་འདོད་ཀྱི་ཐུགས་དགོངས་ཡོད་པའི་ཁར་སླད་ནས་ཀྱང་ཁོང་གིས་རྗེ་ཇོ་ནང་པ་ཆེན་
པོའི་བཀའ་འབུམ་ཡོངས་རྫོགས་ཀྱི་ཁྲིད་ལུང་ཟབ་མོ་ཞུ་ཡུལ་གྱི་བསླབ་གསུམ་རྒྱན་གྱིས་
མཛེས་པའི་སློབ་དཔོན་ཆེན་པོ་རཏྟཱའི་མཚན་ཅན་གྱིས་ཀྱང་དེ་ལུགས་ཀྱི་བསྐུལ་མ་མཛད་
པ་དང་། གཞན་ཡང་རབ་བྱུང་གཙང་མར་བརྩོན་པ་གྲྭ་བཙུན་ཆོས་རིན་སོགས་དོན་གཉེར་
ཅན་དུ་མས་བསྐུལ་མ་ཆེད་གཉེར་ཡང་ཡང་བགྱིས་པ་དང་རྗེ་བླ་མ་གང་གི་ཉེ་ཆར་དུ་
གཏོགས་པ་ལྷག་བསམ་གྱི་བློ་ཅན་བིདྱ་ཤྲཱིས་ཡི་གེ་འབྲི་གཞིའི་མཐུན་རྐྱེན་ཆེད་བསྒྲུབ་དང་།
ཁྱད་པར་ཐུགས་སྲས་མཆོག་གྱུར་གུ་ཎ་བྷ་དྲ་སྟེ་བླ་མ་ཡོན་ཏན་བཟང་གིས་ངེས་དོན་ཟབ་
མོའི་ཆོས་ཀྱི་ཆེ་བའི་རྟེན་འབྲེལ་གྱི་མཚོན་སྒོ་བསྟན་པའི་བདག་པོའི་སྐུ་བརྙན་ལྷུང་བཟེད་
བཅས་དང་། གོས་བཟང་གི་རྒྱལ་མཚན་ཟུང་དང་དར་བོ་ཆེ་བུ་རམ་གོར་མོའི་བཞེས་སྤྲོ་
བཅས་ཀྱི་དགའ་སྟོན་རྒྱ་ཆེ་བའི་སྒོ་ནས་ཁོང་ཉིད་ཡིད་དད་མོས་དང་བཅས་པའི་ཡིག་རིས་
ལེགས་འབྲི་བྱེད་པོའི་ཁུར་བླངས་ཏེ། ལོ་དེའི་ཟླ་བ་ལྔ་པའི་ཚེས་བཞི་རྒྱལ་ཕུར་འཛོམས་
པའི་ཉིན་གཞན་སྟོང་དབུ་མ་ཆེན་མོ་རྒྱུ་དང་འབྲས་བུའི་ཐེག་པ་མཆོག་གི་གནས་ལུགས་
ཟབ་མོའི་དོན་རྣམ་པར་ངེས་པ་རྗེ་ཇོ་ནང་པ་ཆེན་པོའི་རིང་ལུགས་འཇིགས་མེད་གདོང་
171



ཇོ་ནང་དཔེ་ཚོགས།
སྤྱིའི་དེབ་དགུ་བཅུ་པ།
ལྔའི་ང་རོ་ཞེས་བྱ་བའི་བསྟན་བཅོས་ཆེན་པོ་འདི་རྩོམ་པའི་དབུ་བཟུང་། དེའི་སྐབས་སུ་
ནམ་མཁའ་ལ་འཇའ་སྤྲིན་སྣ་ཚོགས་འཁྲིགས་པ་སོགས་ཕྱི་ནང་གི་ལེགས་ཚོགས་ཀྱི་དགེ་
བའི་མཚན་མ་ངོ་མཚར་ཞིང་རྨད་དུ་བྱུང་བ་དུ་མ་དང་བཅས་མཚམས་རེ་ལ་མཚན་མ་རྩུབ་
ཉམས་འཛམ་ཐང་ལ་དག་ཐེར་རིམ་ལས་འགུལ་ཞིག་སྤེལ་ཏེ་རེ་ཞིག་མཚམས་བཞག་
དགོས་བྱུང་། དེའི་ཚེ་གསང་སྟབས་སུ་སྒྲོལ་མའི་ཚོགས་འབུམ་ཕུལ་བ་སོགས་ཐུགས་བསྐུལ་
མཆོད་པས་འཕྲིན་ལས་བཅོལ་བས་དག་ཐེར་བ་རྣམས་རྐྱེན་ཞིག་གིས་གློ་བུར་དུ་འགྲོ་དགོས་
བྱུང་བ་སོགས་དེ་ལྟར་ཡང་ གཞུང་འདིའི་མཇུག་རྩོམ་དུ། ཡེ་བཞུགས་དོན་དམ་ཡུམ་ཆེན་
ཤེར་ཕྱིན་མོ། །གནས་ལུགས་གདོད་ནས་དག་པའི་རང་མདངས་ལས། །འཕགས་ མ་མཛེས་
སྡུག་ཕྲིན་ལས་མྱུར་མའི་གཟུགས། །གང་དེས་ལེགས་བརྩམས་བར་ཆད་གཡུལ་རྒྱལ་བྱས། །
ཞེས་གསུངས་པ་ལྟར་ཏེ་བར་བར་ལོང་སྐབས་གང་ཡོད་རྣམས་སུ་ལེགས་བརྩོམས་ཀྱི་བྱ་
བ་ཅི་འགྲུབ་ལ་རེམ་པས་ལོ་དེའི་ཟླ་བ་བདུན་པ་ཕྱི་ཤར་གྱི་ཚེས་བརྒྱད་གཟའ་སྐར་ཕུན་
སུམ་ཚོགས་པ་ལ་ཇི་བཞིན་གྲུབ་ནས་རྫོགས་པར་མཛད་དེ། མདོ་སྔགས་ཡོངས་རྫོགས་ཀྱི་
དགོངས་འགྲེལ་རྨད་དུ་བྱུང་བའི་བསྟན་བཅོས་ཆེན་པོ་འདིའི་རྩོམ་པར་དམ་བཅའ་བ། གང་
ཞིག་གནས་ལུགས་ཟབ་མོའི་དེ་ཉིད་ཡོངས་གྲུབ་གདོད་ནས་འགྱུར་བ་མེད། །གང་འདི་དོན་
དམ་ཐེར་ཟུག་རང་བཞིན་མི་གནས་མྱང་འདས་རྟག་པའི་ཁམས། །གང་ལ་བདག་ཉིད་དམ་
པའི་ཡོན་ཏན་ཡོངས་རྫོགས་ཕར་ཕྱིན་ཐེག་པ་ལས། །གང་ཉིད་སངས་རྒྱས་རྟག་དང་གསང་
ཆེན་ཐེག་པར་འགྱུར་མེད་བདེ་བར་བསྟན། །གནས་ཚུལ་འདི་ལས་བརྩམས་ཏེ་བརྗོད་བྱ་
གང༌། །ཕར་ཕྱིན་རྒྱུ་ཡི་ཐེག་པའི་ཟབ་གསང་གནད། །ངེས་དོན་དབུ་མ་ཆེན་མོ་རྒྱས་བཤད་
དང༌། །ཞར་བྱུང་འབྲས་ཐེག་ཟབ་གནད་བཅས་ཏེ་བརྗོད། །ཅེས་ གསུངས་ཤིང་། ངེས་དོན་
དབུ་མ་ཆེན་པོའི་ཚུལ་ཁྱད་པར་བའི་ཤིང་རྟའི་སྲོལ་ལེགས་པར་ཕྱེ་བ་པོ་ནི་རྗེ་ཇོ་ནང་པ་
12



ཤར་འཛམ་ཐང་པ་ངག་དབང་བློ་གྲོས་གྲགས་པའི་རྣམ་ཐར།
པོད་དང་པོ།
མཁན་ཀུན་དགའ་ཤེས་རབ་གསལ་བྱེད།
ཆེན་པོ་སྟེ། གང་དེའི་རང་ལུགས་ལས་བརྩམས་ཏེ་མདོ་སྔགས་ཀྱི་དབུ་མ་གཞན་སྟོང་གི་
ཟབ་དོན་གྱི་གནད་རིམ་པར་ཕྱེ་བ། སྐབས་དོན་གྱི་བརྗོད་བྱ་རྒྱས་པ་མདོ་ཕར་ཕྱིན་ཐེག་
པའི་གཞི་ལམ་འབྲས་བུའི་ཟབ་གནད་ཀྱི་རིམ་པ་བཤད་པ་དང༌། ཞར་བྱུང་སྔགས་རྡོ་རྗེ་
ཐེག་པའི་གཞི་ལམ་འབྲས་གསུམ་གྱི་ཟབ་གནད་ཅུང་ཟད་ཕྱེ་བའི་སྒོ་ནས། ངེས་དོན་ཕྱིར་མི་
ལྡོག་པའི་གཏམ། རྨད་བྱུང་འཁོར་ལོ་གསུམ་པའི་དངོས་བསྟན། བཀའ་འཁོར་ལོ་གསུམ་
སྔགས་དང་བཅས་པའི་དགོངས་པ་མཐར་ཐུག་གཅིག་ཏུ་གྱུར་པ་རྒྱལ་ཚབ་བྱམས་པ་མགོན་
པོ་དང་རྒྱལ་སྲས་འཇམ་པའི་དབྱངས། ཤིང་རྟ་ཆེན་པོ་ཀླུ་སྒྲུབ་དང་ཐོགས་མེད་སོགས་ཀྱི་
དགོངས་པ་འགལ་མེད་གཅིག་པ་དང་། བྱང་ཆུབ་སེམས་དཔའི་འགྲེལ་བ་སྐོར་གསུམ་དང་
མཐུན་པར་ལུང་རིགས་དྲི་མ་མེད་པས་ཡང་དག་པར་བསྒྲུབས་ཤིང་། འཇམ་དཔལ་དབྱངས་
དངོས་འཇུ་མི་ཕམ་འཇམ་དབྱངས་རྣམ་རྒྱལ་རྒྱ་མཚོའི་ཞལ་ནས། བདག་མ་འོངས་པར་འཛམ་
ཐང་དུ་རྒྱལ་བ་ཇོ་ནང་པའི་བསྟན་པ་ཉམས་གསོའི་ཆེད་དུ་རྔ་རྡུང་ཞིག་ཏུ་འགྲོ་དགོས་
གསུངས་པ་དང་ཤིན་ཏུ་མཐུན་པར་ངེས་དོན་གཞན་སྟོང་དབུ་མ་ཆེན་པོའི་ཆོས་ཀྱི་རྔ་བོ་ཆེ་
རྒྱ་ཆེར་ལེགས་པར་བརྡུངས་ཤིང་མི་འཇིགས་གདོང་ལྔའི་ང་རོ་བསྒྲགས་ཏེ། ལོག་པར་སྨྲ་
བ་མཐའ་དག་སྤ་བཀོང་ཞིང་ཚར་བཅད་ནས་ལེགས་ཚོགས་ཕན་བདེ་མ་ལུས་པའི་
འི་འབྱུང་
གནས་རྒྱལ་བའི་བསྟན་པ་རིན་པོ་ཆེ་སྤྱི་དང་
། ཁྱད་པར་རྒྱལ་བ་གཉིས་པ་ཇོ་ནང་པ་ཆེན་
པོའི་རང་ལུགས་དྲི་མ་མེད་པ་གསེར་སྦྱངས་བཙོ་མ་ལྟ་བུ་དེ་ཉིད་ཉིན་མོ་ལྟར་ཤིན་ཏུ་གསལ་
བར་བྱས་ཏེ་ཕྱོགས་དུས་ཀུན་ཏུ་དར་ཞིང་རྒྱས་ལ་ནམ་ཡང་མི་ཉམས་པར་ཡུན་རིང་དུ་གནས་
པའི་མཛད་རྗེས་འགྲན་ཟླ་དང་བྲལ་བ་བཞག་པར་མཛད་དོ། །འདི་སྐོར་གཞན་སྟོང་ཆེན་མོའི་
གཞུང་ལ་འཇུག་སླ་བའི་ཆེད་དུ་རྒྱུ་འབྲས་གནས་ལུགས་ཟབ་ དོན་རྣམ་ངེས་ཀྱི་ཉེར་མཁོ་ས་
བཅད་མཚན་མཚོན་གཞི་གསུམ་ཟུར་གསལ་ཞེས་བྱ་བ་ཡང་རྩོམ་པར་མཛད། དེ་ནས་ཁོང་
173



ཚོ་ནང་དཔེ་ཚོགས།
སྤྱིའི་དེབ་དགུ་བཅུ་པ།
གི་ཐུགས་སྲས་བླ་མ་ཡོན་ཏན་བཟང་དང༌། བླ་མ་རིན་ཆེན་འོད། ཀ་ཐོག་བླ་མ་ཚོགས་གཉིས་
དཔལ་སོགས་ནང་ཐུགས་ཀྱི་སློབ་མའི་མཆོག་མང་ཙམ་ལ་ཁོང་ གིས་བརྩམས་མ་ཐག་པའི་
གཞན་སྟོང་ཆེན་མོ་ཁྲིད་པའི་ཚེ་ཐོག་མར་སྤྱིར་གཞན་སྟོང་གི་ཆེ་བ་དང་ཁྱད་པར་གཞུང་འདིའི་
ཆེ་བ་གསུངས་པའི་སྐབས་སུ་བླ་མ་རིན་པོ་ཆེའི་ཞལ་ནས་འདི་ལྟར་གསུངས་ཏེ། གཞན་སྟོང་
གི་གཞུང་འདི་རྩོམ་པའི་སྔ་ལྟས་སུ། སྔར་རིང་མོའི་དུས་ཤིག་ནས་ཁོ་བོའི་སེམས་འོད་གསལ་
དྭངས་བའི་གཤིས་རྩ་དབུ་མ་ཡེ་ཤེས་ཀྱི་དབྱིངས་ནས་ལྷ་མོ་དཀར་མོ་ཤིན་ཏུ་མཛེས་པ་
ཞིག་གིས་སྐད་གདངས་ཤིན་ཏུ་སྙན་མོས་ཡོ་ག་རྩ་ གདངས་ལྟར། མདོ་དོན་མཐར་ཐུག་གཞན་
སྟོང་དབུ་མ་དང༌། །རྒྱུད་དོན་མཐར་ཐུག་རྡོ་རྗེ་རྣལ་འབྱོར་གྱི། །ལྟ་སྒོམ་འབྲེལ་བའི་ལམ་གྱི་
གནད་བཟུང་ནས། །ཆོས་སྒོ་མཐའ་དག་གསལ་བར་བྱེད་པར་ཤོག །ཅེས་དང་། སྐབས་འགར།
རྟོན་པ་བཞི་ལྡན་གང་དེའི་བསྟན་པ་ལ། །ཕན་པར་བསྒྲུབ་ཅིང་བྱ་བ་བྱེད་པ་ཀུན། །ཚེ་རིང་
ནད་མེད་འབྱོར་བ་རྒྱས་པ་དང་། །དབང་ཕྱུག་དམ་པ་ཐོབ་ཅིང་གེགས་མེད་ཤོག །ཅེས་གཞོམ་
མེད་ན་དའི་སྒྲ་དབྱངས་སྒྲོག་བཞིན་ གར་བྱེད་པའི་ཚེ་ལུས་སེམས་ཐམས་ཅད་བདེ་བ་ཆེན་
པོས་ཁྱབ་པའི་ཉམས་སྣང་བར་བར་ཡོད་ཅིང་གཞན་སྟོང་གཞུང་འདི་བརྩམས་པ་ན་ཉམས་
དེ་མེད་སོང་བས་དེ་གཞན་སྟོང་རྩོམ་པའི་སྐུལ་མ་ལྟ་བུ་ཡིན་པ་འདྲ། ཞེས་གསུངས། དོན་
ལ་ཉམས་སྣང་དེ་འདྲ་ནི་རྫོགས་རིམ་སྦྱོར་བ་ཡན་ལག་དྲུག་ལས་བཞི་པ་འཛིན་པའི་ཡན་
ལག་མཐར་ཕྱིན་པའི་མྱོང་རྟགས་ཡིན་པར་ཚད་མར་གྱུར་པའི་གསུང་ རབ་རྣམས་ལས་
གསུངས། གཞན་ཡང་འདི་མ་རྩོམ་པའི་སྔོན་ཞིག་ཏུ་ཁོང་གི་རྨི་ལམ་འོད་གསལ་དུ་གཙང་
བའི་གཟིམས་ཁང་ཕོ་བྲང་གི་གཟའ་ཁང་ཡིན་ནམ་སྙམ་པའི་ཁང་པ་མཛེས་པ་ཞིག་གི་ནང་
དུ་ཁོང་སོང་བའི་ཚེ་ཁྲི་ཞིག་གི་སྟེང་དུ་བུད་མེད་རིན་པོ་ཆེའི་རྒྱན་སྣ་ཚོགས་ཀྱིས་བརྒྱན་པ་
ཞིག་གིས་པོ་ཏི་ཞིག་བདག་ལ་སྦྱིན་ཏེ་ཁྱེད་ཁྲི་འདིའི་སྟེང་དུ་བཞུགས་ཟེར་བ་རྨིས། དེ་ཡང་
4
174



ལོ་བན་ཀུན་དགའ་ཤེས་རབ་གསལ་བྱེད།
ཤར་འཇམ་ཐང་པ་ངག་དབང་བློ་གྲོས་གྲགས་པའྀ་རྣམ་ཐར།
ཡོད་དང་།
རྗེ་བཙུན་སྒྲོལ་མས་གཞན་སྟོང་རྩོམ་པའི་བསྐུལ་མ་ཡིན་པ་འདྲ། ཞེས་སོགས་གསུངས།
དེ་ནས་ཉིན་ཞག་མང་པོར་ཉིད་ཀྱིས་གསར་དུ་བརྩམས་པའི་གཞན་སྟོང་གི་གཞུང་དེ་ཉིད་
ཡོངས་རྫོགས་ཟབ་ཅིང་རྒྱས་པར་ཁྲིད་དེ་མཇུག་རྫོགས་སྐབས་ནངས་སྔ་མོར་ཉི་མ་ཤར་
ནས་གཟིམས་ཁང་གི་གློ་སྐར་ནས་ཉི་འོད་འཕྲོས་ཏེ་བླ་མ་རིན་པོ་ཆེའི་སྐུ་ལུས་ཀྱི་སྟེང་དུ་
ཤར་ཡོད་པས་དེ་ནི་རྒྱལ་བ་ཇོ་ནང་པའི་རིང་ལུགས་གཞན་སྟོང་གི་བསྟན་པ་འདི་ཉི་མ་
ཤར་བ་བཞིན་དར་ཞིང་རྒྱས་པའི་རྟེན་འབྲེལ་ཡིན་གསུངས་ཤིང་ཐུགས་ཤིན་ཏུ་དགྱེས་
པར་མཛད་དོ། །
ཡང་ལོ་དེའི་ཟླ་བ་དགུ་པའི་ཚེས་དྲུག་གི་སྐོར་ནས། ཨ་བཟང་བླ་མ་བརྩོན་འགྲུས་དང་
བྱུར་ཡག་བླ་མ་ཆོས་མཛད་སོགས་བླ་གྲྭ་མང་པོ་ལ་བླ་མ་རྣམ་གཉིས་སོགས་ཀྱིས་བསྐུལ་
མ་བྱས་ཏེ་བརྩམས་པའི་ས་དམར་དགོན་གྱི་རྡོ་རྗེ་སློབ་དཔོན་དཔལ་ལྡན་བླ་མ་ངག་དབང་
དཔལ་བཟང་པོའི་རྣམ་པར་ཐར་པ་རྡོ་རྗེའི་སློབ་མའི་དག་སྣང་སྦྱོང་བྱེད་ཅེས་བྱ་བ་དང་།
གཞན་ཡང་བླ་མ་རིན་པོ་ཆེ་ཁོང་གིས་མཛད་པའི་སྐྱབས་གསུམ་གྱི་རྣམ་བཤད། བདེ་ཆེན་
ཞིང་གི་རྒྱུ་ཚོགས་སྒྲུབ་ཚུལ། ཞི་ལྷག་དང་བསམ་གཟུགས་སོགས་ཀྱི་རྣམ་བཤད། གནས་
ལུགས་ཉམས་ལེན། ཀུན་མཁྱེན་རྟོན་པ་བཞི་ལྡན་ཆེན་པོས་མཛད་པའི་སྤྲིངས་ཡིག་ཆེན་
མོའི་ཚིག་འགྲེལ། ཆོས་ཉམས་ལེན་བྱེད་ཚུལ་ལམ་གསུམ་སྙིང་པོ། གཞན་སྟོང་ཆུང་ངུ་།
རང་ལུགས་ཀྱི་ལྟ་བ། རང་སྟོང་བའི་ལྟ་བ། ཕྱག་ཆེན། རྫོགས་ཆེན། ཁྲོ་བ་འགོག་བྱེད།
དགེ་ཚུལ་གྱི་བསླབ་པ་བསྲུང་ཚུལ། དགེ་སློང་གི་བསླབ་པ་བསྲུང་ཚུལ། སྔགས་ཀྱི་དམ་ཚིག་
བསྲུང་ཚུལ། དུས་བཞི་འཆར་ཚུལ། རྗེ་བཙུན་ཏཱ་ར་ནཱ་ཐའི་འདས་རྣམ། ན་ག་རཀཱའི་ཁྲིད་
ཡིག སྒྲོལ་མའི་ཆོས་སྐོར། ངེས་དོན་ཕུར་བའི་ལུས་དཀྱིལ་དང་ཁྲིད་ཡིག བསྙུང་གནས་
ཀྱི་ཆོས་བཤད་སོགས་དང༌། སྤྲིན་གྱི་གཏམ་བཟང་། གླུ་དབྱངས་དྲི་ཟའི་རྒྱུད་མང་
། ཁུ་
175



ཇོ་ནར་དཔེ་ཚོགས།
སྤྱིའི་དེབ་དགུ་བཅུ་པ།
བྱུག་དང་བཤད་པ། འོལ་བ་དང་བཤད་པ་སོགས་མགུར་དང་ཞལ་གདམས་ཀྱི་སྐོར་དང༌།
མགོན་པོ་ཟངས་གྲི་ཅན་གྱི་བསྐང་བཤགས་དང་མངའ་གསོལ། གེ་སར་གསོལ་བསྡུས།
དཔལ་སྤྲུལ་གསུར་མཆོད་ཆེན་པོའི་ལྷན་ཐབས། ཤམྦྷ་ལའི་སྨོན་ལམ་སོགས་ཀྱི་ཁྲིད་ལུང་
སོགས་ཆོས་བཀའ་དཔག་ཏུ་མེད་པ་བཀའ་དྲིན་དུ་བསྩལ་ཏོ། །
འདི་སྐོར་ཞིག་ཏུ། ཨ་བཟང་བླ་མ་བརྩོན་འགྲུས་ཀྱིས་ཞུས་ངོར་ཁོང་གི་ཕ་རྒན་སོགས་
ལ་སྐྱབས་སྡོམ་དང་ཁྱིམ་པ་དགེ་བསྙེན་གྱི་སྡོམ་པ་གནང་ཞིང་། སྡོམ་ལུང་སྦྱིན་ཐབས་ཤིག་
ཀྱང་རྩོམ་འབྲི་མཛད། སྔ་ཕྱི་ཅི་རིགས་སུ་ཁྱིམ་པ་ཕོ་མོ་ལ་སྐྱབས་འགྲོའི་སྡོམ་པ་དང་དགེ་
བསྙེན་གྱི་སྡོམ་པ་གནང་བ་གྲངས་ལས་འདས། བླ་མ་བརྩོན་འགྲུས་ལ་རླུང་ནད་ཀྱིས་སྐེད་
པ་སྐུར་བའི་ནད་དྲག་པོས་ཐེབས་ཚེ་བླ་མ་རིན་པོ་ཆེ་འདི་ཉིད་ཀྱི་མདུན་དུ་སོང་ནས་ཞུས་
ཚེ་རླུང་ལ་ངོ་སྤྲད་དེ་བྱིན་རླབས་བྱས་པ་ཙམ་གྱིས་དེ་མ་ཐག་ནས་གཞི་མེད་སངས་དྲག་ཏུ་
སོང་། ཡང་བླ་མ་བརྩོན་འགྲུས་ཀྱིས་ཕྱིས་སུ་ཇོ་ནང་ཆོས་འབྱུང་ལྷན་ཐབས་ཀྱི་ཡི་གེ་འབྲི་
སྐབས་ཤ་དུག་གི་ནད་ངན་པ་བྱུང་ནས་ཡི་གེ་འབྲི་མ་ནུས་ཚེ་བླ་མ་ལ་སྙིང་ནས་གསོལ་བ་བཏབ་
པ་ཙམ་གྱིས་དེ་མ་ཐག་གཞི་མེད་དུ་སོང་། དེ་འདྲའི་ཡ་མཚན་པའི་མཛད་པ་གནང་བ་ཡང་
ཤིན་ཏུ་མང་། འདི་དག་ནི་རྣལ་འབྱོར་ཡན་ལག་དྲུག་གི་དང་པོ་སོར་སྡུད་མཐར་ཕྱིན་པའི་
གནས་སྐབས་ཀྱི་འབྲས་བུ་ངག་ནུས་དང་བདེན་ཚིག་གྲུབ་པའི་སྟོབས་ཀྱིས་ཡིན་པར་མངོན།
འདི་སྐོར་ཉིན་མའི་མཐའ་བྲལ། བྱ་ཡུར་བདེ་སྟོང་། བྱ་ཡུར་བྱ་བྲལ་བ་བློ་གྲོས་སྣང་། འཛོང་
བོ་ཏིང་འཛིན་བཟང་སོགས་ལ་ཟབ་ལམ་སྦྱོར་བ་ཡན་ལག་དྲུག་གི་ཟབ་ཁྲིད་གནང་ཞིང་དེ་
དག་གིས་གསང་སྟབས་སུ་ཉམས་ལེན་བྱས་སོ། །
བླ་མ་རིན་པོ་ཆེ་དགུང་གྲངས་ཞེ་བདུན་བཞེས་པ་ཟིལ་གནོན་ཞེས་མེ་རྟ་༡༩༦༦༽
ལོའི་ཟླ་བ་དང་པོའི་ནང་གཙང་ཆེན་གཟིམས་ཁང་ཕོ་བྲང་གི་རྡོ་རྗེ་སློབ་དཔོན་ངག་དབང་
176



ཤར་འཛམ་ཐང་པ་ངག་དབང་བློ་གྲོས་གྲགས་པའི་རྣམ་ཐར།
པོད་དང་པོ།
མཁན་ཀུན་དགའ་ཤེས་རབ་གསལ་བྱེད།
དཀོན་མཆོག་བསྟན་པ་དར་རྒྱས་འབར་ཁམས་ནས་སྐུ་ཞི་བར་གཤེགས་སྐབས་བླ་མ་རྣམ་
གཉིས་ཐུགས་ནང་ཤིན་ཏུ་མཐུན་པས་བླ་མ་ལ་ཞུས་ན་ཐུགས་མི་བདེ་བར་དོགས་ནས་རེ་
ཞིག་གསང་སྟེ་མ་ཞུས་ཀྱང་ཁོང་གི་རྨི་ལམ་འོད་པ།སལ་དུ་བླ་མ་ངག་དཀོན་བྱོན་འོང་བ་
དང་ཁོང་གི་ཤ
ཤམ་ཐབས་ལ་ནག་ཐིག་ཡོད་པར་རྨིས་པས་དག་ཞིང་དུ་བྱོན་པ་དང་ན་བཟའ་
ལ་ནག་ཐིག་ཡོད་པ་སློབ་མ་རྣམས་ཀྱི་དམ་ཚིག་ཉམས་ཆག་གི་ངོ་ཡིན་པ་འདྲ་ཁོང་ཤམྦྷ་
ལར་མ་བྱོན་པར་སངས་རྒྱས་སྨན་པའི་རྒྱལ་པོའི་ཞིང་དུ་བྱོན་སོང་གསུངས་ཤིང་ཇི་བཞིན་
ཐུགས་མངོན་ཤེས་ཀྱིས་མཁྱེན། མཁན་སངས་རིན་སོགས་ཀྱིས་ཞུས་ངོར་བླ་མ་ངག་དབང་
དཀོན་མཆོག་དར་རྒྱས་ཀྱི་བླ་སྒྲུབ་དང་བླ་མ་རྒྱང་འབོད་སོགས་བཀའ་རྩོམ་དུ་གནང་། ལོ་དེར་
རིག་གནས་གསར་བརྗེ་ཆེན་པོ་ཞེས་པའི་ཟིང་འཚུབ་བསྲུངས་ཏེ་ཐུབ་པའི་བསྟན་པ་རིན་
པོ་ཆེ་ཉག་ཤིན་ཏུ་ཕྲ་བ་དེ་ཡང་རྩ་མེད་མིང་གི་ལྷག་མ་ཙམ་དུ་འགྱུར་བར་ཉེ་བའི་ཚེ་བླ་མ་
རིན་པོ་ཆེ་སྔར་རྟེན་དགེ་ཚུལ་ཡིན་ཀྱང་། སོ་ཐར་བསྙེན་རྫོགས་དགེ་སློང་གི་བསྲུང་བྱ་མཐའ་
དག་དང་། སོ་བྱང་སྔགས་གསུམ་གྱི་བསྲུང་བྱ་མ་ལུས་པ་མིག་འབྲས་བཞིན་བསྲུངས་ཏེ་ཉེས་
ལྟུང་ཕྲ་མོ་ཙམ་གྱིས་ཀྱང་གོས་མ་མྱོང་ཞིང་གསུམ་ལྡན་རྡོ་རྗེ་འཛིན་པ་ཆེན་པོའི་གོ་འཕང་
མཐོན་པོར་བཞུགས་པ་ཡིན་མོད། སྤྱིར་རྒྱལ་བའི་བསྟན་པ་ནུབ་ལ་ཉེ་བ་དང༌། ཁྱད་པར་
འཛམ་ཐང་གི་ཕྱོགས་དེར་དུས་ཀྱི་འཁོར་ལོའི་རྫོགས་རིམ་སྦྱོར་བ་ཡན་ལག་དྲུག་གི་ཉམས་
ལེན་གྱི་རྒྱུན་ནི་གཞན་དང་ཐུན་མོང་མ་ཡིན་པ་བྱིན་རླབས་ཀྱི་ཚན་ཁ་གཞན་ལས་ཁྱད་དུ་
འཕགས་པ་ཉམས་དང་རྟོགས་པའི་རྒྱུན་མ་ཆད་པ་
ད་པ་ད་ལྟ་ཡན་ཆད་དུ་ཡོད་ན་ཡང་། སོ་ཐར་
བསྙེན་རྫོགས་ཀྱི་སྡོམ་རྒྱུན་ནི་སྔར་ནས་ཉག་ཕྲ་བའི་སྟེང་དུ་དེང་སྐབས་རིག་གསར་རླུང་
ནག་གི་དབང་གིས་སོ་ཐར་བསྙེན་རྫོགས་ཀྱི་སྡོམ་རྒྱུན་ཆད་ལ་ཉེ་བའི་དུས་སྐབས་འདིར།
འདུལ་བ་ལས། ཐུབ་བསྟན་རིན་ཆེན་སྒྲོན་མེ་མཆོག །འབར་བའི་སྣོད་དུ་དཀའ་ཐུབ་ཅན། །
I77



ཇོ་རུང་ད་་ཚིགས།
སྤྱིའི་དེབ་དགུ་བཅུ་པ།
ངུར་སྨྲིག་འཛིན་པ་ཤཱཀྱའི་སྲས། །དགེ་སློང་རྣམས་ནི་ཡིན་ཕྱིར་རོ། །ཞེས་དང༌། མཉམ་
མེད་ཇོ་བོ་ཆེན་པོས། སོ་སོ་ཐར་པ་རིས་བདུན་དུ། །དེ་བཞིན་གཤེགས་པའི་གསུང་པ་ལས། །
ཚངས་སྤྱོད་དཔལ་ནི་མཆོག་ཡིན་ཏེ། །དགེ་སློང་སྡོམ་པ་དག་ཏུ་བཞེད། །ཅེས་གསུངས་པ་
ལྟར། སངས་རྒྱས་བསྟན་པའི་ནང་མཛོད་ སོ་སོར་ཐར་པ་རིས་བདུན་གྱི་ནང་ནས་ཆེས་
མཆོག་ཏུ་གྱུར་པ། རྒྱལ་མཚན་གྱི་ཏོག་ལྟར་མངོན་པར་འཕགས་ཤིང་སྡོམ་པ་ཕྱི་མ་གཉིས་
ཀྱི་རྟེན་དུ་ཡང་ཁྱད་པར་དུ་འཕགས་པ་ནི་དགེ་སློང་གི་སྡོམ་པ་ཉིད་དུ་གཟིགས་ཤིང་། གང་
དུ་སོ་སོར་ཐར་པ་ཡོད་པ་དེར་སངས་རྒྱས་ཀྱི་བསྟན་པ་ཡོད་ལ། གང་དུ་སོ་སོར་ཐར་པ་མེད་
པ་དེར་སངས་རྒྱས་ཀྱི་བསྟན་པ་མེད། ཅེས་གསུངས་པ་ལྟར་འཇིག་རྟེན་གྱི་ཁམས་སུ་བསྟན་
པ་གནས་པའི་གཙོ་བོའང་འདི་ཁོ་ནར་རག་ལས་པས་ཕན་བདེ་མ་ལུས་པའི་འབྱུང་གནས་
ཐུབ་པའི་བསྟན་པ་རིན་པོ་ཆེ་ཡུན་རིང་མི་ནུབ་པར་གནས་པའི་ཆེད་དུ་ལོ་འདིར་གསང་སྟབས་
སུ་བརྟན་མཁས་ཀྱི་ཡོན་ཏན་མཆོག་མངའ་གནས་བརྟན་འདུལ་བ་འཛིན་པ་ཆེན་པོ་ར་
འོབས་བླ་མ་རིན་ཆེན་བཟང་པོས་མཁན་སློབ་སྦྲགས་མ་མཛད་དེ་དགེ་འདུན་གྲངས་ཚང་
བའི་དབུས་སུ་ཁ་ཆེའི་སྡོམ་རྒྱུན་སྐྱོན་མེད་ཐམས་ཅད་མཁྱེན་པ་འཇམ་མགོན་ཀུན་དགའ་
སྙིང་པོ་བཀྲ་ཤིས་རྒྱལ་མཚན་དཔལ་བཟང་པོ་སྟེ་རྗེ་བཙུན་ཏཱ་ར་ནཱ་ཐ་ནས་བརྒྱུད་པའི་སྡོམ་
རྒྱུན་རྣམ་དག་ཏུ་བསྙེན་པར་རྫོགས་པ་དགེ་སློང་གི་སྡོམ་པ་རྣམ་པར་དག་པ་ལེགས་པར་
མནོས་ཏེ་སྙིགས་དུས་འདིར་ཕྱི་ལྟར་ངུར་སྨྲིག་གི་རྒྱལ་མཚན་འཆང་བའི་དགེ་སློང་འདུལ་
བ་འཛིན་པ་ཆེན་པོ། ནང་ལྟར་གཞན་ཕན་སྙིང་རྗེ་ཆེན་པོས་ཐུགས་རྒྱུད་ཡོངས་སུ་བརླན་
པའི་རྒྱལ་སྲས་སེམས་དཔའ་ཆེན་པོ། གསང་བ་བསྐྱེད་རྫོགས་ཀྱི་ཟབ་གནད་ལ་མངའ་བརྙེས་
པའི་སྔགས་འཆང་རྡོ་རྗེ་འཛིན་པ་ཆེན་པོ་གྱུར། འདི་ནི་རིག་པ་འཛིན་པ་རྣམས་ཀྱི་ནང་ནས་
རབ་དང་མཆོག་ཏུ་གྱུར་པ་སྟེ། དེ་ལྟར་ཡང་རྩ་བའི་རྒྱུད་ཀྱི་རྒྱལ་པོ་ལས། དེ་ཉིད་བཅུ་ནི་
78



པོད་དང་པོ།
མཁན་ཀུན་དགའ་ཤེས་རབ་གསལ་བྱེད། ཤར་འཛམ་ཐང་པ་ངག་དབང་བློ་གྲོས་གྲགས་པའི་རྣམ་ཐར།
ཡོངས་ཤེས་པ། །གསུམ་ལས་དགེ་སློང་མཆོག་ཡིན་ཏེ། །འབྲིང་ནི་དགེ་ཚུལ་ཉིད་དུ་བརྗོད། །
ཁྱིམ་ན་གནས་པ་ཐ་མ་ཡིན། །ས་ཐོབ་མ་གཏོགས་ཁྱིམ་པ་ནི། །རྒྱལ་པོས་བླ་མར་མི་བྱ་སྟེ། །
དེ་ལ་ཐོས་པ་ཡོངས་ཤེས་པས། །གང་ཞིག་རྟགས་ཅན་བྱ་བ་ཉིད། །ས་ཐོབ་མ་གཏོགས་
སློབ་དཔོན་ནི། །ཁྱིམ་གནས་གང་ཚེ་མཆོད་བྱེད་པ། །དེ་ཚེ་སངས་རྒྱས་ཆོས་དང་ནི། །དགེ་
འདུན་རྣམས་ལ་གུས་མེད་འགྱུར། །ལྷ་ཁང་ལ་སོགས་རབ་གནས་སོགས། །རྟགས་ཅན་
གྱིས་ནི་རྟག་ཏུ་བྱ། །གནས་གཅིག་དག་ན་གསུམ་ཡོད་ན། །ཁྱིམ་པ་གོས་དཀར་ཅན་གྱིས་
མིན། །ཞེས་དང་། ཡང་རྒྱུད་ལས། གདུག་ པ་བསྡིགས་པར་ བྱེད་ པའི་མཆོག གང་གི་ངུར་
སྨིག་མཐོང་ཙམ་གྱིས། །ལྷ་མིན་ས་ཡི་འོག་ཏུ་འབྲོས། །དགེ་སློང་རྡོ་རྗེ་འཛིན་པ་བྱ། །ཞེས་
དང༌། འགྲེལ་ཆེན་དྲི་མེད་འོད་ལས། དེ་ལ་དགེ་སློང་རྡོ་རྗེ་འཛིན་པ་ཡོད་བཞིན་དུ་ཚོགས་
ཀྱི་གཙོ་བོ་དགེ་ཚུལ་དང་ཁྱིམ་པས་མི་བྱའོ། །ཅི་སྟེ་དེ་མེད་ན་དགེ་ཚུལ་གྱིས་སོ། །དེ་ཡང་
མེད་ན་ཁྱིམ་པས་བྱ་སྟེ། ཁྱིམ་པ་ནི་ཇི་སྲིད་མངོན་པར་ཤེས་པ་ལ་མ་སྐྱེས་ཀྱི་བར་དེ་སྲིད་དུ་
དགེ་ཚུལ་ལས་རྒན་པར་མི་འགྱུར་ཞིང་། དེ་ཡང་དེ་སྲིད་དུ་དགེ་སློང་ལས་རྒན་པར་མི་
འགྱུར་བའི་ཕྱིར་རོ། །ཞེས་རྩ་བའི་རྒྱུད་ཐམས་ཅད་ལས་བཅོམ་ལྡན་འདས་ཀྱི་ངེས་པའོ། །
ཞེས་གསུངས་ པའི་ཕྱིར་རོ། །ལོ་དེའི་དབྱར་ཟླ་དང་པོའི་ནང་ཞིག་ནས་སྔ་སོར་རིང་མོའི་
དུས་ནས་མང་དག་ཅིག་གིས་བསྐུལ་བ་དང་། ཁྱད་པར་བསླབ་གཙང་ཉམས་ལེན་པ་བླ་མ་
ཀུན་དགའ་བརྩོན་འགྲུས་ཀྱིས་ངལ་བ་ཁྱད་བསད་ཀྱི་དོན་གཉེར་ཆེ་བས་རྩོམ་གཞི་ལེགས་
འཚོལ་སོགས་མཐུན་རྐྱེན་ཆེར་སྒྲུབ་མཛད་པ་དང༌། ཡང་སྒོས་སུ་ཐུགས་སྲས་མཆོག་གྱུར་
ཉེ་གནས་ངག་དབང་ཡོན་ཏན་བཟང་པོས་ཟབ་གོས་གཡུང་རིས་མའི་ཆོས་གོས་རྣམ་སྦྱར་
ཁྱད་མཚར་ཅན་དང་མཆོད་རྫས་གོས་ཡོལ་ལེགས་མཛེས་བཀྲ་ཤིས་རྟགས་བརྒྱད་སོགས་
དངོས་རྫས་གྱ་ནོམ་པའི་འབུལ་བ་དང་བཅས་གསོལ་བ་ནན་ཆེར་བཏབ་ཅིང་རང་རེའི་དམ་
17།



ཇོ་ནང་དཔེ་ཚོགས་
སྤྱིའི་དེབ་དགུ་བཅུ་པ།
པ་གོང་མ་མང་པོའི་ལོ་རྒྱུས་འཚོལ་སྡུད་དང་། ཡི་གེ་བའི་འགན་ཁུར་བ་སོགས་ལ་བརྟེན་
ནས། སྔར་བརྩམས་ཟིན་པའི་དཔལ་ལྡན་ཇོ་ནང་པའི་ཆོས་འབྱུང་རྒྱལ་བའི་ཆོས་ཚུལ་
གསལ་བྱེད་ཟླ་བའི་སྒྲོན་མེ་ཞེས་བྱ་བའི་གཞུང་གི་ཁ་སྐོང་ལྷན་ཐབས་བརྒྱུད་རིམ་དཔལ་
ལྡན་བླ་མ་གང་དག་གི་མཚན་ཉིད་རབ་ཏུ་གསལ་བ་ཉི་གཞོན་འོད་སྣང་དད་པའི་པད་མོ་
རྣམ་པར་བཞད་བྱེད་ཅེས་བྱ་བ་རྩོམ་པའི་དབུ་བཟུང༌། ཉིན་དེར་མཁའ་དབྱིངས་སུ་འཇའ་
སྤྲིན་སྣ་ཚོགས་པས་གང་བ་དང༌། མེ་ཏོག་གི་ཆར་བབས་པ་
བབས་པ་དང༌། སློབ་མ་བླ་མ་ངག་མཁས་
ཀྱིས་འོ་མ་དང་ཞོ་མར་སོགས་འབུལ་དུ་འོང་བ་དང་། ཡང་གཞན་ཞིག་གིས་རྡོར་དྲིལ་བཟང་
པོ་འབུལ་བ་སོགས་ངོ་མཚར་བའི་དགེ་མཚན་དུ་མ་ཤར་བ་ནས་བཟུང་ལོ་དེའི་དབྱར་ཕྱོགས་
དོང་དེའི་ཕྱི་ལོ་མེ་ལུག་ལོའི་དབྱར་མགོ་ནས་དབྱར་མཇུག་རྫོགས་པ་ཡན་ལ་ལོང་སྐབས་
གང་བྱུང་རྣམས་སུ་རྩོམ་པར་མཛད། འདི་སྐོར་དགུན་གྲང་ངར་གྱི་དུས་སུ་དེ་ཕྱོགས་ཐག་
ཉེ་རིང་གི་ས་ཕྱོགས་ཐམས་ཅད་དུ་མེ་ཏོག་སེར་ཆེན་སོགས་མེ་ཏོག་སྣ་ཚོགས་པ་ཆེས་མང་
པོ་སྐྱེས་པ་དང་ཆར་བབ་ཅིང་འཇའ་ཤར་བ་སོགས་ཀུན་གྱི་མིག་གི་སྤྱོད་ཡུལ་དུ་གྱུར། འདི་
སྐོར་རིག་གསར་གྱི་གདུག་རྩུབ་སྤྱོད་ངན་གྱི་དབང་གིས་སྐྱབས་མཆོག་མཚུངས་མེད་མ་ཏི་
རིན་པོ་ཆེ་ཐོག་ཁང་གི་གཟིམས་སྤྱིལ་དུ་བཞུགས་མ་ཕོད་པར་བར་སྐབས་ཙམ་རེར་རྒྱ་རའི་
ནང་གི་མགར་ཁང་ངན་པ་ཞིག་ཡོད་པའི་ནང་དུ་བཞུགས་དགོས་བྱུང་ཞིང་། ན་བཟའ་སོགས་
ཀྱང་ཤིན་ཏུ་ངན་པ་མནབས་ཏེ། ནད་པ་ཚབས་ཆེན་ཧ་ཅང་དམན་པའི་ཚུལ་དུ་བཞུགས་
དགོས་བྱུང་ན་ཡང་། ནང་ཐུགས་ཀྱི་ཉམས་སྣང་ནི་ཤིན་ཏུ་བདེ་བ་ཡིན་ཏེ། དེའི་ཐག་ཉེར་
ཡོད་པའི་ཨ་བཟོད་བར་ཞེས་པའི་འཛམ་ཐང་གི་དུར་ཁྲོད་ཀྱི་ནང་ནས་དུར་བདག་ཀེང་
རུས་རྣམས་གར་བྱེད་པ་ཡ་
པ་ཡང་རྒྱུན་དུ་མཐོང་བས་ལྷག་པར་བདེ་ཉམས་དང་ལྡན་པའི་སྣང་
བ་ཤིན་ཏུ་སྐྱིད་པོ་ཞིག་རེད་གསུངས། ཉིན་ཞིག་ཁོང་རིན་པོ་ཆེ་ཉིན་མོ་ཁང་ངན་དེར་བཞུགས་
Is]



ཤར་འཛམ་ཐང་པ་ངག་དབང་བློ་གྲོས་གྲགས་པའི་རྣམ་ཐར།
པོད་དང་པོ།
མཁན་ཀུན་དགའ་ཤེས་རབ་གསལ་བྱེད།
པའི་སྐབས་སུ་དགོང་མོར་ཧོར་བའི་བླ་མ་ངག་མཁས་ཀྱིས། བླ་མ་རིན་པོ་ཆེ་ལ་ཁྱེད་ཀྱིས་
དེ་རིང་གྲང་ལྷགས་སོགས་ཀྱིས་འོ་བརྒྱལ་མང་པོ་མྱོང་ལགས་སམ་ཞུས་ཚེ། ཁོང་གི་ཞལ་
ནས་དཀའ་ངལ་ཅི་ཡང་མ་བྱུང་དེ་རིང་ཉིན་གང་བོར་ཨ་བཟོད་བར་གྱི་དུར་ཁྲོད་དུ་སོང་
ནས་འདུག་པ་ཡིན་ཤིན་ཏུ་བདེ། གཤིན་པོ་ལ་དུར་ཁྲོད་དེར་སྦྱིན་སྲེག་ཚད་ལྡན་རེ་བྱས་ན་
ཁོས་སྐྱེ་ བ་འགའ་རེར་བསགས་སྦྱང་ལ་འབད་པ་ལས་བཟང་སྙམ་ཞེས་གསུངས། དེ་ནི་
ཐུགས་མཉམ་བཞག་འོད་གསལ་གྱི་ངང་ནས་བྱོན་པ་ཡིན་གྱི་སྐུ་ལུས་དངོས་ཀྱིས་བྱོན་པ་
ནི་ག་ལ་ཡིན། འདི་སྐོར་བླ་མ་ཚོགས་གཉིས། རབ་དགའ། འཛི་སྲིབ་བླ་མ་ཤེར་རྒྱམ། རིགས་
བཟང་། ཀུན་དཔལ། ངག་མཁས། བརྩོན་འགྲུས་དཔལ། ཉེ་གནས་ཡོན་ཏན་བཟང་སོགས་
བློ་གྲུ་མང་ཙམ་ཞིག་གིས་འཇམ་དཔལ་མཚན་བརྗོད་ཁྲི་ཕྲག་སྒྲོག་འདོན་བྱས། མཇུག་
རྫོགས་པའི་ཚེ་བླ་གྲུ་དེ་རྣམས་ལ་མཚན་བརྗོད་ཟབ་ཅིང་རྒྱས་ཁྲིད་གནང༌། དེའི་སྐབས་སུ་
མཚན་བརྗོད་ཀྱི་དགོངས་དོན་དང་མདོ་རྒྱུད་ཐམས་ཅད་ཀྱི་དགོངས་དོན་མཐའ་དག་མ་
འདྲེས་པར་ཐུགས་ལ་གསལ་བོར་ཤར་འདུག་པ་དང་མདོ་རྒྱུད་ཐམས་ཅད་ཀྱི་མཐར་ཐུག་
དགོངས་པ་གཅིག་ཏུ་གནས་ཚུལ་སོགས་དངོས་དང་རྨི་ལམ་འོད་གསལ་གྱི་སྐབས་སོགས་
སུ་ཡང་ཡང་ཤར་ཞེས་གསུངས།མཚན་མོ་ཞིག་ལ་མཚན་བརྗོད་ཀྱི་ཁྲིད་གསུང་པའི་སྐབས་སུ་
ཁང་བའི་ཕྱི་རོལ་ཏུ་སྐྱ་མི་མང་པོའི་རྡོག་སྒྲ་གྲག་པ་ནང་ནས་ཐོས་པས་སློབ་མ་རྣམས་ཀྱིས་
དམར་སྲུང་དམག་གམ་ཉེན་རྟོག་པ་སླེབས་པ་ཡིན་ཞེས་འཇིགས་སྐྲག་སྐྱེས་ཏེ་ཅི་བྱ་གཏོལ་
མེད་དུ་གྱུར་ཚེ། བླ་མ་རིན་པོ་ཆེའི་ཞལ་ནས་ཟབ་མོ་སྟོང་བ་ཉིད་གནས་ལུགས་བདེ་བར་
གཤེགས་པའི་སྙིང་པོའི་དོན་བཤད་པའི་སྐབས་ཡིན་པས་འཚེ་བ་གང་ཡང་མེད། ཅིས་
ཀྱང་མི་སྐྱོན་གསུངས་པ་ལྟར་ཉེས་སྐྱོན་ཅི་ཡང་མ་བྱུང་། སྐབས་འདིར་ཁྲིམས་ལྡན་ཆོས་ལ་
གཞོལ་བ་ཅན་གྲྭ་བཙུན་ཚོགས་གཉིས་ཞེས་པས་བསྐུལ་ངོར་དོན་དམ་མཚན་བརྗོད་དང་
II



ཇོ་ནང་དཔེ་ཚོགས།
སྤྱིའི་དེབ་དགུ་བཅུ་པ།
འབྲེལ་བའི་སྨོན་ཚིག་ཟབ་དོན་མངོན་བྱེད་ཅེས་བྱ་བ། ཨོཾ་བདེ་ལེགས་སུ་གྱུར་ཅིག ནང་
དབྱིངས་གདོད་ནས་བཞུགས་པ་དོན་དམ་མཚན། །ཇི་བཞིན་ལེགས་འདོམས་བླ་མེད་རྒྱུད་
ཀྱི་རྒྱལ། །གསུང་བསྒྲག་ཟབ་མོའི་ལེགས་མཐུ་མི་དམན་པས། །སྐལ་བཟང་ཡིད་ཅན་ཚོགས་
ཀུན་རིང་མིན་དུ། །གཞི་རྒྱུད་དག་པ་རིགས་ཁམས་འདུས་པའི་བདག །དོན་དམ་སྒྱུ་འཕྲུལ་
དྲ་བའི་རྒྱལ་བ་དྲུག །དག་སྣང་རབ་འབྱམས་བདེ་ཆེན་གཤིས་ལུགས་སུ། །འཕོ་འགྱུར་
མེད་པའི་དེ་ཉིད་རིམ་མངོན་ཤོག །སྟོང་ཆེན་དུག་གསུམ་དག་པའི་ཡེ་གཞི་མཆོག །དོན་དམ་
རྡོ་རྗེ་དབྱིངས་ཀྱི་དཀྱིལ་འཁོར་ཆེ། །གསང་གསུམ་རང་སྣང་དག་ཆེན་སྒྱུ་མའི་གར། །རྣལ་
འབྱོར་ བློ་མཐུ་ཇི་བཞིན་གསལ་གྱུར་ཅིག །ཆོས་དབྱིངས་ཡེ་ཤེས་གདོད་མའི་སངས་རྒྱས་
ཉིད། །འོད་གསལ་འདུས་མ་བྱས་པ་ཆོས་ཀྱི་མཆོག །འདུས་ཆེན་རིག་དང་གྲོལ་བ་རྟག་པའི་
ཁམས། །དོན་དམ་སྐྱབས་གསུམ་གནས་ལུགས་ཡོངས་གསལ་ཤོག །སྤྲོས་བྲལ་དག་ཆེན་
མེ་ལོང་ཡེ་ཤེས་ཉིད། །དོན་དམ་ཁྲོ་རྒྱལ་ཧཱུྃ་གི་སྒྲ་སྒྲོག་པ། །གཞོམ་བྲལ་རྡོ་རྗེའི་ཁམས་སུ་བརྟན་
པའི་བདག །དཔལ་ཆེན་དགོངས་སྤྱོད་ཟབ་མོ་ལེགས་རྟོགས་ཤོག །སོར་རྟོག་ཡེ་ཤེས་འོད་
གསལ་དྭངས་མའི་འཕྲུལ། །སྣ་ཚོགས་གཟུགས་ཅན་ཁམས་གསུམ་དབང་ཕྱུག་ཆེ། །འཁོར་
འདས་སྲོག་གི་བཅུད་ཆེན་གཞོན་ལུས་གཅིག །མཚར་དགུའི་ལྟད་མོ་མཆོག་ཏུ་ངོམས་གྱུར་
ཅིག །མཁའ་ཁྱབ་དོན་དམ་མཁྱེན་པའི་ཡེ་ཤེས་མཚོ། །ཀུན་རྫོ་བ་སྤྲོས་པའི་དྲ་བ་གཤིས་
སུ་དྭངས། །དག་ཆེན་མཁའ་དང་མཉམ་པའི་དཀྱིལ་འཁོར་ཅན། །ཡེ་ཤེས་ཟབ་མོའི་དགོངས་
ཆེན་སྤྱོད་གྱུར་ཅིག །དོན་དམ་ཡེ་གཞིའི་ངང་ལས་ཀུན་རྫོ་བ་འཕྲུལ། །འགྲོ་བློའི་ཁམས་དབང་
དང་འཚམ་རོལ་པའི་གར། །མུ་མཐའ་མེད་པའི་དགེ་མཚན་དཔལ་ཡོན་གྱིས། །མ་ལུས་འགྲོ་
འདིས་རིགས་ཁམས་ཡོངས་མངོན་ཤོག །རྣམ་ཤེས་སྤྲོས་པའི་སྣང་བ་ལས་བརྒལ་ཞིང་། །
ཟག་མེད་ཕྲ་བའི་ཡེ་ཤེས་རྣམ་ཀུན་པ། །རྡུལ་བྲལ་སྟོང་པའི་གཟུགས་བཟང་ཕུལ་བྱུང་བ། །
182



ཤར་འཛམ་ཐང་པ་ངག་དབང་བློ་གྲོས་གྲགས་པའྀ་རྣམ་ཐར།
ད་དང་
མཁན་ཀུན་དགའ་ཤེས་རབ་གསལ་བྱེད་
ཆོས་དབྱིངས་ སེམས་ ཀྱི་ གཤིས་ སུ་ མངོན་གྱུར་ཅིག །དང་པོའི་སངས་རྒྱས་དཔལ་ལྡན་
དཀྱིལ་འཁོར་བདག །ནམ་མཁའི་མཐའ་དང་མཉམ་པའི་རོལ་པ་
འི་རོལ་པ་ཅན། །མ་ལུས་རྒྱལ་བའི་
ཆོས་སྐུ་ཉག་གཅིག་ཆེ། །འཁོར་འདས་རོ་མཉམ་གཤིས་སུ་རྗེན་ཆར་ཤོག །སྟོང་གཟུགས་སྒྱུ་
མས་ཕྱོགས་ཀྱི་འཁོར་ལོར་འགེངས། །ཀུན་བཟང་ཡེ་ཤེས་དཔག་ཡས་མཛད་པ་ཅན། །
སེམས་ཅན་ཀུན་གྱི་སྙིང་གི་ཁམས་སུ་སད། །མཛད་སྒོ་མཆོག་གིས་འགྲོ་ཕན་འབྱུང་གྱུར་
ཅིག །གང་དེ་དོན་དམ་མཉམ་པ་ཉིད་ཀྱི་ཕུལ། །འཁོར་འདས་ཡོངས་ལ་ཁྱབ་པའི་བཀྲ་
ཤིས་དཔལ། །དོན་དམ་བདེ་གཤེགས་སྙིང་པོ་ཀུན་ཁྱབ་དབྱིངས། །ཇི་བཞིན་མྱུར་ངོམས་
རེ་འདོད་ཚིམ་པར་ཤོག །གསང་ཆེན་གནས་ལུགས་མཐར་ཐུག་ཆོས་ཀྱི་སྐུ། །ལོངས་སྤྲུལ་
མཛད་པ་རབ་
་པ་རབ་འབྱམས་མཐའ་ཀླས་པས། །རང་གཞན་སྣང་བར་དབང་བསྒྱུར་གང་འཚམ་
གྱིས། །གདོད་མའི་གནས་ལུགས་མཆོག་ལ་རེག་གྱུར་ཅིག ། གཉུག་ཁམས་བྱ་བ་གྲུབ་
པའི་རང་མདངས་ཉིད། །དོན་དམ་རྒྱལ་བ་རིགས་ལྔར་ཡོངས་རྫོགས་ཤིང༌། །ལྷུན་གྲུབ་
གདོད་མའི་གཤིས་སུ་བདེན་པ་དེས། །འགྲོ་ཀུན་གློ་བུར་དྲི་མ་མྱུར་སངས་ཤོག །དཔལ་
“ལྡན་འཇམ་དཔལ་གཞོན་ནུའི་ཐུགས་རྡོ་རྗེ། །རྒྱལ་ཀུན་ཆོས་སྐུ་གཅིག་པུའི་དེ་ཉིད་དུ། །
ནམ་ཡང་གདོད་ནས་དབྱེར་མེད་བདེན་གང་གིས། །གང་སྨོན་དོན་ལ་གེགས་བྲལ་ཉིད་
གྱུར་ཅིག །ཅེས་མཚན་བརྗོད་ཀྱི་དགོངས་དོན་དང་མཐུན་པའི་སྨོན་ལམ་འདི་ཡང་རྩོམ་
པར་མཛད་དོ། །གཞན་ཡང་འདི་སྐོར་གོང་འོག་ཅི་རིགས་པར། མཚན་བརྗོད་བསྡུས་པ།
གཤེགས་སྙིང་རིགས་འདུས་སྒྱུ་འཕྲུལ་དྲྭ་བ་ཆེ། །རྡོར་དབྱིངས་གནས་ལུགས་ཡེ་ཤེས་རྣམ་
ལྔའི་བདག །དགོངས་ཡིད་རོ་མཉམ་ངང་ནས་སྐྱབས་སུ་བསྟེན། །གློ་བུར་སྒྲིབ་ཀུན་མྱུར་
ནས་དག་གྱུར་ཅིག །འདི་འབུམ་ཕྲག་དད་མོས་ཀྱིས་འདོན་ན་གནས་ལུགས་ལ་རང་འཚམ་
གྱི་བག་ཆགས་ཉམས་མྱོང་རེ་ཡོད་སྣང་བས་མ་ཏིས་སོ། །འདི་ཕྱོགས་སོ་སོའི་སློབ་མ་དང་
183



ཇོ་ནང་པ་ཚོགས།
སྤྱིའི་དེབ་དགུ་བཅུ་པ།
ཡང་སློབ་སོགས་སྐལ་ལྡན་གྱི་གདུལ་བྱ་ཤིན་ཏུ་མང་པོས་ཞལ་འདོན་བྱས་ཏེ་འབུམ་ཕྲག་
འདོན་མཁན་གྲངས་མང་ཡོད་ཅིང་དེ་དག་ལས་ཉམས་ལེན་ལ་བོགས་སྐྱེད་ཐོན་པ་དང༌།
གནས་ལུགས་ཀྱི་དོན་ལ་ངེས་ཤེས་དང་ཡིད་ཆེས་ཟབ་མོ་སྐྱེས་པ་མི་ཉུང་བ་བྱུང་བ་མངོན་
སུམ་ཚད་མས་གྲུབ་པོ། །འདི་སྐོར་བླ་མ་རིན་པོ་ཆེའི་མནལ་ལམ་འོད་གསལ་གྱི་སྣང་བར་
ཚེས་བཅུ་མཆོག་སྤྲུལ་རིན་ཆེན་གྲགས་པ་རབ་བྱུང་ངུར་སྨྲིག་གི་ཆས་ཆོས་གོས་རྣམ་གསུམ་
ཤིན་ཏུ་མཛེས་པ་མནབས་ཤིང་ཕྱག་ཏུ་པོ་ཏི་ཞིག་བསྣམས་ནས་ཕེབས་འོང་ཏེ་ཁོ་བོ་འགྲོ་
རན་པ་ཡིན་པས་བདག་ལ་ཁྱེད་ཀྱིས་བརྩམས་པའི་གཞན་སྟོང་ཆེན་མོའི་ཁྲིད་ལུང་ཞིག་
གནང་བར་ཞུ་ཞེས་གསུངས་པས་མཚན་གང་བོར་གཞན་སྟོང་ཆེན་མོའི་ཁྲིད་ལུང་དང་དྲི་བ་
དྲིས་ལན་སོགས་གསུང་གླེང་མང་པོ་མཛད་མཐར་མཆོག་སྤྲུལ་ཁོང་བྱང་ཕྱོགས་སུ་འོད་
ཟེར་སྣ་ལྔའི་ནང་དུ་ཐིམ་སོང་བའི་ཉམས་ཤར། འདི་སྐོར་ཚེས་བཅུ་སྤྲུལ་སྐུ་རིན་ཆེན་གྲགས་
པ་སྐ་མདའ་རྫོང་གི་ཁྲིམས་ཁང་ནས་སྐུ་ཞི་བར་གཤེགས་སོ། །ལོ་འདིའམ་ཕྱི་ལོ་གང་རུང་
ལ་བླ་མ་རིན་པོ་ཆེའི་ཐུགས་སློབ་མཆོག་གྱུར་འཛམ་ཐང་སྒར་ཁག་གསུམ་གྱི་ཡ་གྱལ་
ཚེས་བཅུ་སྤྲུལ་སྐུ་བསོད་ནམས་བཟང་བླ་མ་དམ་པ་འདི་ཉིད་ཀྱི་མདུན་དུ་མཇལ་བར་འོང་
བའི་སྔ་ནུབ་ཚེས་བཅུ་སྤྲུལ་སྐུའི་རྨི་ལམ་དུ་ཁོང་འཛམ་ཐང་དུ་སླེབས་ཏེ་སྐུ་གསུང་ཐུགས་
རྟེན་ཆག་གྲུམ་དུ་སོང་བ་རྣམས་ལ་ལྟ་སྐོར་ཞིག་བྱས་ཏེ་མཐར་བླ་མ་རིན་པོ་ཆེ་བཞུགས་
ཡོད་པའི་ཧོར་བ་ཚང་གི་ཁང་བའི་ནང་དུ་སོང་བའི་ཚེ་སྒོ་དྲུང་དུ་མེ་ནག་པོ་གཟུགས་ཐུང་བ་
འཇིགས་སུ་རུང་བ་ལག་གཉིས་ཀྱིས་སྡིགས་མཛུབ་བྱེད་པ་ཞིག་འདུག ཁྱོད་སུ་ཡིན་ཞེས་
དྲིས་ཚེ་ཁོ་བོ་སྒོ་སྲུང་མི་ནག་ཡིན་ཟེར། དེ་ནས་ནང་དུ་སོང་བ་ན་ཁང་བའི་ནང་དུ་འོད་ཀྱིས་
གང་བའི་དབུས་སུ་སྐྱབས་མགོན་མ་ཏི་རིན་པོ་ཆེ་རྗེ་བཙུན་སྒྲོལ་མ་སྐུ་ཤིན་ཏུ་མཛེས་པ་
ལོངས་སྐུའི་རྒྱན་ཐམས་ཅད་ཀྱིས་བརྒྱན་པ་འོད་ཟེར་མཐའ་ཡས་པ་འཕྲོ་བ་ཞིག་གི་རྣམ་པ་
I84



མཁན་ཀུན་དགའ་ཤེས་རབ་གསལ་བྱེད།
ཤར་འཛམ་ཐང་པ་ངག་དབང་བློ་གྲོས་གྲགས་པའི་རྣམ་ཐར།
པོད་དང་པོ།
ཅན་དང༌། དེའི་མདུན་དྲུང་དུ་མགོན་པོ་གུར་སྟག་ཤམ་སོགས་ཁྲོ་བོའི་རྒྱན་ཐམས་ཅད་
ཀྱིས་བརྒྱན་པ་འོད་འཚེར་བཞིན་པ
ད་པ་འཇིགས་རྔམ་དང་ལྡན་པ་ཞིག་གིས་མ་ཏི་རིན་པོ་ཆེ་ལ་
གསོལ་ཇ་འདྲེན་བཞིན་བཞུགས་ཡོད། ནམ་མཁའ་སྟོང་བ་ནས་དེང་སྐབས་རྒྱ་གར་ན་ཡང་
འདི་གཉིས་ཀྱི་ཡན་ཡོད་པ་མ་རེད། ཅེས་པའི་སྒྲ་གྲག་པ་རྨིས། ཕྱིར་ཉིན་ཁོང་བླ་མ་རིན་པོ་
ཆེའི་མདུན་དུ་བྱོན་པའི་ཚེ་མདང་གི་རྨི་ལམ་གྱི་སྒྲོལ་མ་ཡོད་ས་ན་བླ་མ་རིན་པོ་ཆེ་བཞུགས་
ཡོད། མགོན་པོ་གུར་ཡོད་ས་ན་བླ་མ་ཡོན་ཏན་བཟང་བཞུགས་ཏེ་སྐྱབས་མགོན་རིན་པོ་ཆེ་
ལ་གསོལ་ཇ་འདྲེན་བཞིན་ཡོད་པས་ཚེས་བཅུ་སྤྲུལ་སྐུའི་ཐུགས་ལ་སྐྱབས་མགོན་མ་ཏི་རིན་
པོ་ཆེ་ནི་རྗེ་བཙུན་སྒྲོལ་མ་དངོས་ཡིན་པ་སྨོས་མི་དགོས་ཀྱང་། བླ་མ་ཡོན་ཏན་བཟང་ཡང་
མགོན་པོ་གུར་གྱི་རྣམ་སྤྲུལ་ཡིན་ནམ་སྙམ་སྟེ་ཐུགས་ཤིན་ཏུ་ངོ་མཚར་ཞིང་མི་ཕྱེད་པའི་དད་
པ་ལྷག་པར་འཕེལ་ལོ། །དེ་ནས་སྤྲུལ་སྐུ་ཕྱིར་བྱོན་སྐབས་རྒྱ་རའི་ནང་དུ་བླ་མ་བརྩོན་
འགྲུས་དཔལ་གྱི་པང་དུ་གོང་གི་རྨི་ལམ་གྱི་མི་ནག་ལྟ་བུའི་བྱིས་པ་ཞིག་ཡོད་པར་མཐོང་།
ཕྱིས་སུ་བརྩོན་འགྲུས་དཔལ་ལ་དེ་ཅི་ཡིན་དྲིས་པ་ན་བདག་གི་པང་དུ་བྱིས་པ་ཞིག་བཟུང་
མ་མྱོང་ཁྱོད་ཀྱི་མིག་ལམ་དུ་ཅི་ཞིག་ཤར་བ་ཡིན་ནམ་ཞེས་ཟེར་རོ། །ལོ་འདི་སྐོར་ནས་སྲིབ་
མའི་ག
གསང་ལྡན་དང༌། བློ་ཕུན་སོགས་ལ་སྦྱོར་བ་ཡན་ལག་དྲུག་གི་དབང་དང་ཁྲིད་ལུང་
རྣམས་རིམ་བཞིན་རྒྱས་པར་གནང་སྟེ་དེ་དག་གིས་ཉམས་ལེན་བྱས། འདི་སྐོར་མཁས་
གསལ་གྱིས་རྗེ་བླ་མ་དམ་པ་གང་ཉིད་ལ་ཁྱེད་དང་འབྲལ་བ་མེད་ཕྱིར་ཁྱེད་ཀྱི་གསོལ་
འདེབས་ཤིག་གསུངས་པར་ཞུས་པ་ལ། མཚུངས་མེད་བླ་མ་མཆོག་གིས་ཉིད་ཀྱི་གསོལ་
འདེབས། ཀུན་ཁྱབ་རང་བྱུང་ཡེ་ཤེས་ཤེར་ཕྱིན་དབྱིངས། །འཕགས་མ་འཕྲིན་ལས་དབང་
མོའི་རོལ་གར་གྱིས། །གང་འདུལ་མཛད་པ་དེར་སྣང་འགྲོ་བའི་བཤེས། །ཕན་བདེའི་དཔལ་
གྱུར་བླ་མར་གསོལ་བ་འདེབས། །འཁོར་བ་ཇི་སྲིད་འགྲོ་ལ་ཆོས་སྣང་གི །རྟག་པར་མཛད་
If5



ཇོ་ནང་དཔེ་ཚོགས།
སྤྱིའི་དེབ་དགུ་བཅུ་པ།
བཟང་རྒྱུན་མི་འཆད་པ་དང་། །བདག་ལ་དུས་ཀུན་ཐུགས་ རྗེས་གཡེལ་མེད་ཀྱིས། །ནམ་
ཡང་འབྲལ་མེད་བརྩེ་གཟིགས་ལེགས་པར་མཛོད། །ཅེས་གསུངས་པ་དང་། ཡང་སྐབས་
སུ་བླ་མ་བརྩོན་འགྲུས་དཔལ་གྱིས་ཞུས་ངོར་ཉིད་ཀྱི་གསོལ་འདེབས། རྒྱལ་ཀུན་འཕྲིན་
ལས་འཕགས་མའི་བློ་གྲོས་གཏེར། །གསང་གསུམ་གྲགས་སྙན་བསྟན་ལ་སྨན་པའི་ཟིལ། །
ཆེར་སྙིགས་རྨོངས་མུན་ཅུང་ཙམ་གཞིལ་བའི་འོད། །ཀུན་ནས་ཉེར་འཆང་རྗེ་ལ་གསོལ་བ་
འདེབས། །ཞེས་གསུངས་པ་སོགས་ཉིད་གསུང་གོང་འོག་མང་པོ་ལ་དཔག་ན། རྗེ་བླ་མ་
དམ་པ་འདི་ཉིད་རྒྱལ་བ་ཐམས་ཅད་ཀྱི་འཕྲིན་ལས་ཀྱི་རང་གཟུགས་རྗེ་བཙུན་སྒྲོལ་མ་དང་
ངོ་བོ་དབྱེར་མེད་རྗེ་བཙུན་སྒྲོལ་མའི་རྣམ་འཕྲུལ་རྗེ་བཙུན་སྒྲོལ་མས་རྗེས་སུ་བཟུང་ཞིང་
བྱིན་གྱིས་བརླབས་པ་ཞིག་ཡིན་པར་གདོན་མི་ཟ་ཞིང་ཐེ་ཚོམ་ཙམ་ཡང་མི་དགོས་སོ། །
དགུང་གྲངས་ཞེ་བརྒྱད་བཞེས་པ་སྤྲེའུ་ཞེས་མེ་ལུག་༼༡༩༦༧༽ལོ་དེའི་དབྱར་མགོ་
ནས་དབྱར་མཇུག་རྫོགས་པ་ཡན་ལ་ལོང་སྐབས་གང་བྱུང་རྣམས་སུ་སྔར་ལོ་རྩོམ་པའི་དབུ་
བཟུང་བའི་ཇོ་ནང་ཆོས་འབྱུང་གི་ལྷན་ཐབས་ཀྱི་མཇུག་རྩོམ་པར་མཛད་དེ་བར་བར་རྩོམ་
གཞི་མ་རྙེད་པ་སོགས་ཀྱིས་ཡུན་རིང་འགྱངས་བ་རེ་ཡང་བྱུང་བ་མ་གཏོགས་དེ་འཕྲལ་སྐབས་
སྐབས་རྣམས་སུ་འབྲི་བར་བྱེད་སྐབས་ཁོང་གི་ཉེ་ཆར་བ་དད་བརྩོན་སྙིང་སྟོབས་ལེགས་མངའ་
བརྩོན་འགྲུས་དཔལ་གྱིས་ཀྱང་ཤོག་ལས་སོགས་ཆ་རྐྱེན་གང་དགོས་དུས་སུ་བསྒྲུབས་ཏེ་
ཚུལ་དེ་ལུགས་ཀྱི་སྒོ་ནས་ཆོས་འབྱུང་ལྷན་ཐབས་པོ་ཏི་གཉིས་ལོ་དེའི་སྟོན་ཟླ་ཐ་ཆུང་གི་
ཚེས་ཉེར་གསུམ་རྒྱལ་ཕུར་འཛོམས་པའི་སྔ་དྲོའི་ཆ་ལ་མཇུག་ལེགས་པར་རྫོགས་པར་མཛད་
དོ། །ཆོས་འབྱུང་རྩ་བ་དང་ལྷན་ཐབས་རྩོམ་པའི་ཚེ་བླ་མ་རིན་པོ་ཆེ་ལ་དངོས་དང་ཉམས་
རྨི་ལམ་འོད་གསལ་དུ་འདྲེས་པའི་སྐབས་སོགས་སུ་བླ་མ་གོང་མ་རྣམས་ཀྱི་ཞལ་གཟིགས་
པ་དང་གསུང་གི་སྣང་བ་སྣ་ཚོགས་ཡོད་པ་དང་། ཁོང་རང་གི་སྔོན་གྱི་སྐྱེ་བ་མང་པོ་དྲན་པ་
I86



པོད་དང་པོ།
མཁན་ཀུན་དགའ་ཤེས་རབ་གསལ་བྱེད། ཤར་འཛམ་ཐང་པ་ངག་དབང་བློ་གྲོས་གྲགས་པའི་རྣམ་ཐར།
སོགས་དང༌། ཁྱད་པར་མཁར་ཝེ་བཀྲ་ཤིས་ལྷ་རྩེ་དགོན་གྱི་བླ་མ་རྣམས་ཀྱི་རྣམ་ཐར་རྩོམ་
སྐབས་འདི་དང་འདི་ལྟ་བུ་གྱིས་གསུངས་པའི་ཉམས་སྣང་གསལ་བོ་དང༌། ཡང་སྒོས་སུ་
གསང་ཆེན་སྔགས་ཀྱི་རྡོ་རྗེ་སློབ་དཔོན་ཆེན་པོ་ལྷ་བཟོ་བླ་མ་ངག་དབང་ཆོས་འཛིན་དཔལ་
བཟང་པོའི་རྣམ་ཐར་རྩོམ་འབྲི་མཛད་སྐབས་སྔར་ལས་ལྷག་པའི་ཉམས་དང་རྟོགས་པ་ཁྱད་
པར་ཅན་མང་པོ་ཐུགས་ལ་འཁྲུངས། འཛམ་ཐང་སྒར་གོང་མ་ཆོས་རྗེ་དགོན་གྱི་བླ་མ་རྣམས་
ཀྱི་རྣམ་ཐར་འབྲི་སྐབས་ཆོས་སྐྱོང་རྒྱལ་པོ་སྐུ་ལྔས་ཀྱང་དགའ་བའི་རྣམ་འགྱུར་དུ་མ་བསྟན་
ཏོ། །གཞན་ཡང་རྗེ་བླ་མ་དམ་པ་འདི་ཉིད་ཀྱིས་གསུང་ཆོས་ཅི་ཞིག་རྩོམ་ན་ཡང་བླ་མ་དང་
ཡི་དམ་ལྷག་པའི་ལྷའི་ཞལ་གཟིགས་པ་དང་ལུང་བསྟན་པ་བཀའ་གནང་ཐོབ་པ་དང་།
དབུགས་དབྱུང་གཟེངས་བསྟོད་སོགས་དགེ་བའི་མཚན་ལྟས་རྨད་དུ་བྱུང་བ་མེད་པ་གཅིག་
ཀྱང་མེད། དེ་མ་ཟད་གླིང་རྗེ་གེ་སར་རྒྱལ་པོ་སོགས་གླིང་གི་དཔའ་ཐུལ་རྣམས་ལ་གསོལ་
ཁ་སོགས་རྩོམ་སྐབས་དཔའ་ཐུལ་རྣམས་ཀྱིས་གཟུགས་སྟོན་ཅིང་དགྱེས་པའི་འཛུམ་ཞལ་
ངོམ་པ་དང་། ཐ་ན་གཞི་བདག་མི་མ་ཡིན་སོགས་ལ་གསོལ་མཆོད་སོགས་རྩོམ་པའི་དུས་
སུ་ཡང་གཞི་བདག་རྣམས་ཀྱིས་རང་གཟུགས་སྟོན་ཅིང་དགའ་བའི་རྣམ་འགྱུར་དང་གུས་
འདུད་བྱེད་པ་ཤ་སྟག་གོ །འདི་སྐོར་ཡས་མས་ཅི་རིགས་སུ། རབ་ཁའི་བདེ་ཆེན། གསལ་སྟོང་།
དབང་བརྩོན། བྱ་ཡུར་འཇིགས་མེད་དཔལ། བྱ་གྲུབ་དཔལ། གྲགས་པ་བཟང་། ཀུན་དགའ་
འོད། ཟླ་བཟང་། ར་འོབས་ཨ་འཛིན་སོགས་གྲྭ་བཙུན་ཤིན་ཏུ་མང་པོ་ལ་གསང་བའི་སྒོ་
ནས་ཟབ་ལམ་རྡོ་རྗེ་རྣལ་འབྱོར་གྱི་ཐུན་མོང་གི་སྔོན་འགྲོ་འབུམ་ལྔ་དང་། ཐུན་མོང་མ་ཡིན་
པའི་སྔོན་འགྲོ་དུས་འཁོར་ལྷན་སྐྱེས་ཀྱི་བསྐྱེད་རིམ་དང་། དབེན་གསུམ་རྣམས་དང་དངོས་
གཞི་སོར་སྡུད་སོགས་སྦྱོར་བ་ཡན་ལག་དྲུག་གི་དབང་དང་ཁྲིད་ལུང་རྣམས་རིམ་གྱིས་
གནང་སྟེ་དེ་དག་གིས་ཀྱང་གོང་མའི་ཕྱག་བཞེས་ལྟར་རིམ་བཞིན་ཉམས་ལེན་ཡང་དག་
187



ཇོ་ནང་དཔེ་ཚོགས།
སྤྱིའི་དེབ་དགུ་བཅུ་པ་
པར་བྱས་སོ། །
དགུང་གྲངས་ཞེ་དགུ་བཞེས་པ་ཕུར་བུ་ཞེས་ས་ཕོ་སྤྲེལ་གྱི་༼༡༩༦༨༽ལོར། ཕྲན་གུས་
ཞབས་པ་བདག་ཀྱང་མཆེད་གྲོགས་རྡོར་བཟང་དང་མཉམ་དུ་རང་ཡུལ་མགོ་ལོག་ནས་བྱ་
བ་གཞན་་
ན་ཞིག་ལ་ཁ་གཡར་ཏེ་ས་གནས་སྲིད་གཞུང་ལ་གནང་བ་ཞུས་ཤིང་ལམ་ཡིག་བླངས་
ནས་འཛི་ཀ་འཛམ་ཐང་ཕྱོགས་སུ་བླ་མ་རིན་པོ་ཆེའི་གསེར་ཞལ་མཇལ་དུ་སོང་། སྔར་ལོ་
མང་པོར་བླ་མ་རིན་པོ་ཆེའི་ཞལ་བཟང་མཇལ་མ་ཐུབ་པས་དུས་དེར་ཞལ་གྱི་དཀྱིལ་འཁོར་
ཐེངས་གཅིག་མཇལ་བ་ནི་དགའ་སྤྲོ་སྨྲ་མི་ཤེས་པ་ལྟ་བུ་ཡིན། བླ་མ་རིན་པོ་ཆེས་ཀྱང་ཐུགས་
དགྱེས་བརྩེ་ཚད་མེད་གནང༌། དེའི་སྐབས་འཛི་ཀ་ཕྱོགས་སུ་ཏང་དང་རྒྱལ་ཁབ་ཀྱི་སྲིད་
ཇུས་ཅུང་ཟད་ལྷོད་ཡངས་ཀྱི་སྐབས་ཡིན་ན་ཡང་། རང་རེ་ལ་རང་ཡུལ་ནས་གནང་མཚམས་
དང་ལམ་ཡིག་དུས་ཡུན་ཐུང་ངུ་ལས་མེད་སྟབས། ཉིན་ཁ་ཤས་ཤིག་ལས་སྡོད་པའི་ཁོམ་
ལོང་མ་བྱུང་། སངས་རྒྱས་དངོས་ཀྱི་ཞལ་ལན་གཅིག་མཇལ་བའི་སྐལ་བ་བཟང་པོ་དང་
ལྡན་ན་ཡང་། ཐ་ཤལ་བ་བདག་ནི་ལེ་ལོ་དང་རྣམ་གཡེང་ཆེ་བས་གདམས་ངག་དང་ཟབ་
ཆོས་ཆེད་གཉེར་གྱིས་ཞུ་མ་ནུས་ཀྱང་། བཀའ་དྲིན་མཚུངས་ཟླ་དང་བྲལ་བའི་བླ་མ་རིན་པོ་
ཆེས་ཐུགས་བརྩེ་བ་ཆེན་པོའི་སྒོ་ནས་ཆོས་དང་མཐུན་པའི་ཞལ་གསུང་མང་དུ་གནང་། དེ་
སྐབས་སུ་ཐ་ཆད་རང་གིས་སྤྱི་ཚོགས་གསར་བའི་ལམ་ལུགས་དང་མཐུན་པར་ལས་ཀ་ངལ་
རྩོལ་བྱེད་པ་དང༌། གཞུང་གི་རྩིས་གཉེར་བའི་ལས་འགན་ཁུར་བ། ཚོགས་འདུ་ལ་འགྲོ་བ་
སོགས་འཇིག་རྟེན་གྱི་བྱ་བ་མང་པོ་བྱེད་བཞིན་པ་དང༌། དེ་མ་ཟད་དུས་དབང་གིས་བགྲང་
ཕྲེང་ཙམ་ཡང་མངོན་གསལ་དུ་འཛིན་མི་ཆོག་པའི་དུས་སྐབས་ཡིན་པ་ལ། བླ་མ་རིན་པོ་
ཆེས་བདག་གི་སྒོ་གསུམ་དགེ་བའི་ཕྱོགས་ལ་བསྐུལ་བའི་ཆེད་དུ་ཐབས་མཁས་ཀྱི་སྒོ་ནས།
བདག་ལ་གྲིབ་རྐྱེན་གྱི་མགོ་ནད་ཞིག་ཡོད་པས། ཁྱོད་ཀྱི་གཞན་གྱིས་མི་མཐོང་བར་བགྲང་
188



མཁན་ཀུན་དགའ་ཤེས་རབ་གསལ་བྱེད།
ཤར་འཛམ་ཐང་པ་ངག་དབང་བློ་གྲོས་གྲགས་པའི་རྣམ་ཐར།
པོད་དང་པོ།
ཕྲེང་རེ་ཟུངས་ལ་འབྱུང་འདུལ་བསྙེན་པ་དུང་ཕྱུར་ཞིག་འདོན་དགོས་ཞེས་གསུངས་ཤིང་
འབྱུང་འདུལ་གྱི་བདག་བསྐྱེད་བསྡུས་པ་ཞིག་རྩོམ་གནང་མཛད་ཅིང་ཁྲིད་ལུང་ཡང་བཀའ་
དྲིན་དུ་བསྩལ། ཁྱོད་ཀྱི་ཚེ་ཆོས་ལ་བར་ཆད་མེད་པའི་ཆེད་དུ་ཉིན་རེར་བཞིན་སྒྲོལ་མ་ཉེར་
གཅིག་གི་བསྟོད་རྒྱུད་ལན་ཉེར་གཅིག གདུགས་དཀར་གཟུངས་མདོ་མཆོག་གྲུབ་མ་ཚར་
གཅིག ཟབ་མདོ་ཤེས་རབ་སྙིང་པོ་ཚར་དགུ གཏོར་ཆོག་སྙིང་པོ་བཅས་ཆག་མེད་དུ་ཁ་
ཏོན་གྱིས་ཞེས་གསུངས། ཁྱད་པོར་ཚོང་གི་ཉེས་དམིགས་མང་པོ་གསུངས་ཏེ། ཚོང་ཁེ་བུན་
ལོག་བྱེད་པ་ལ་མི་དགེ་བ་བཅུ་ལས་ཕལ་ཆེར་ཚང་བས་ཉེས་པ་ཤིན་ཏུ་ལྕི། ཁྱད་པར་རབ་
བྱུང་དགེ་ཚུལ་སློང་ཞིག་ཡིན་ཕྱིན་ཚོང་གཏན་ནས་བྱེད་མི་རུང་ཞེས་སོགས་གསུངས།
མཆེད་གྲོགས་རྡོར་བཟང་དང་ངེད་གཉིས་ཀྱི་བླ་མ་རིན་པོ་ཆེ་ལ་བསླབ་བྱ་ཞལ་གདམ་
ཉུང་བསྡུས་ཞིག་གསུངས་པར་ཞུས་ཏེ། ཉེ་གནས་བླ་མ་ཡོན་ཏན་བཟང་གིས་ཤོག་བུ་ལྡེབ་
ཆུང་གསུམ་ཕུལ་ཏེ། ལེགས་ཚོགས་དཔག་ཡས་ཀུན་ནས་དར་བའི་གཉེན། །ངོ་མཚར་
མཚུངས་ཟླ་བྲལ་བའི་མགོན་གཅིག་པུ། །ནམ་ཡང་རིས་སུ་ཆད་མིན་སྐྱེ་དགུའི་སྐྱབས། །
རྣམ་གསུམ་མཆོག་གིས་དགེ་མཚན་ཆར་དུ་ཕོབས། །དྲི་བྲལ་པདྨ་དཀར་བོའི་མཛེས་འཛུམ་
བཞིན། །ཆེས་གསལ་ཀུན་ནས་འཕགས་པའི་ཐུགས་བསྐྱེད་ཕུལ། །སྐལ་བཟང་སྒྲོན་མེ་
སྟོང་ལས་ལྷང་ངེ་བ་། །ཀུན་གཟིགས་འདྲེན་མཆོག་མི་མཇེད་ཞིང་འདིའི་མགོན། །ཁྱད་
པར་རྒྱལ་ཀུན་འཕྲིན་ལས་གཅིག་བསྡུས་ལྷ། །མི་མཐུན་འཇིགས་པ་ཡོངས་ལས་སྐྱོབ་པའི་
མ། །མྱུར་མ་དཔའ་མོ་མཐུ་ཆེན་ནུས་པའི་བདག །བསླུ་མེད་མགོན་མཛད་དག་གིས་རྟག་
སྐྱོངས་མཛོད། །དེང་སྐབས་ཆོས་ལ་བློ་མིག་ཉེར་ཕྱོགས་ཤིང་། །དུས་ཀྱི་མནར་ཡང་རང་
ཚུགས་མ་ཤོར་བའི། །བསླབ་ལ་གཞོལ་བའི་བརྩེ་འདུན་ལྷོད་མེད་ཅན། །ཉིད་ཟུང་ཚེ་འདི་
ཆོས་དང་འབྲལ་མེད་སྨོན། །སྔོན་བསགས་ལེགས་དགེའི་ལྟས་བཟང་གསར་བའི་ཁམས། །
149



ཇོ་ནང་དཔེ་ཚོགས།
སྤྱིའི་དེབ་དགུ་བཅུ་པ།
འདི་ན་ཅུང་སྨིན་དལ་རྟེན་འབྱོར་འདི་ཡང་། །དུས་ཀྱི་ངར་ཤུགས་ལྷག་པར་བདོ་བའི་
སྐབས། །དལ་འབྱོར་དོན་ཡོད་བྱེད་ལ་དཔའ་མ་ཞུམ། །སྤྱིར་ན་འཁོར་འདས་རྒྱུ་རྐྱེན་གང་
བྱས་ཚད། །སྐད་ཅིག་མི་རྟག་འགྱུར་བག་འཕྲེང་བ་ཅན། །འདུས་བྱས་རང་མཚང་སྐྱེ་
འགག་རེས་མོས་འདི། །ནམ་ཡང་བཅོས་སུ་མེད་པ་རང་གི་གཤིས། །ཁྱད་པར་འཁོར་བ་
ཀུན་འབྱུང་ཡོ་ལང་གིས། །སྣ་ཚོགས་སྣང་བའི་འདུ་སྒོ་མཐའ་ཀླས་པ། །གནས་སྐབས་
སྡུག་བསྔལ་སྣང་བ་འབའ་ཞིག་ལས། །གཏན་བདེའི་གོ་སྐབས་གཤིས་ན་མི་བདེན་བརྫུན། །
འོན་ཀྱང་མ་རིག་ནོངས་དབང་སོང་བའི་འགྲོ །གང་དག་གིས་ནི་ཀུན་རྫོབ་སྒྱུ་མའི་ཁམས། །
སྣང་བ་འཁྲུལ་ངོར་རྨི་ལམ་ཡུལ་ཞེན་ལྟར། །བདེན་པར་མེད་ལ་ཨ་འཐས་ཚུགས་སུ་རློམ། །
འདི་གང་འཁྲུལ་སྣང་འཁོར་བའི་ཡིན་ལུགས་ཏེ། །རྣམ་པ་སྣ་ཚོགས་སྡུག་བསྔལ་བཟོད་
དཀའི་ཀླུང་། །གཏིང་ཟབ་ཐར་པར་དཀའ་བའི་སྦུབས་རྒྱ་ལས། །མ་གྲོལ་བར་དུ་སྡུག་
བསྔལ་འབའ་ཞིག་སྤྱོད། །དེ་མཐུས་འདི་ན་རང་ཅག་དུས་ཀྱི་མཐར། །སྔོན་ལས་ཤུགས་
ཀྱི་འཕངས་བའི་དུས་སྐབས་སུ། །གང་གང་མྱོང་ལ་ཨ་ཐང་མི་ཆད་པར། །ལས་འབྲས་ཚུལ་
ལ་ངེས་ཤེས་ཀུན་ནས་བསྐྱེད། །དབང་ཡུལ་ཚུར་མཐོང་རྒྱུ་འབྲས་སྣང་བའི་ཚུལ། །འདི་ནི་
ཧ་ཅང་ རོགས་པའི་གནས་ཚུལ་ཏེ། །བསླུ་མེད་དུས་སུ་ཇི་ལྟར་ངེས་པ་བཞིན། །ཕྱི་ནང་རྒྱུ་
འབྲས་གང་ལའང་དེ་ཁོ་ན། །དགེ་སྡིག་ལས་དེས་རང་འབྲས་བདེ་སྡུག་ཀུན། །ཇི་བཞིན་
རིམ་པས་སྐྱེ་བ་ཚེ་རབས་འཕྲེང༌། །ནམ་ཡང་ཆུད་ཟོས་མེད་པར་བསྐྱེད་པའི་ཚུལ། །གསང་
གནད་ཐམས་ཅད་མཁྱེན་སྤྱན་ཁོ་ནའི་ཡུལ། །ཚུལ་དེ་རྒྱལ་བས་ཇི་སྐད་གདམས་པ་ལྟར། །
ལྐོག་གྱུར་གནས་ལ་ཞིབ་པའི་བློ་གྲོས་རྩལ། །སྒོ་གང་ཐད་ནས་རང་གིས་བློ་ཉམས་སུ། །
གནད་ལ་ཅི་ཁེལ་བརྩོན་པ་ལྷོད་མེད་རེམ། །ཁྱད་པར་གསང་གསུམ་ཡོན་ཏན་ཟླ་བྲལ་བ། །
སྐྱབས་མཆོག་དམ་པའི་ཚུལ་ལ་ཡིད་གཉིས་སྒོ །གང་ནས་རུང་མིན་ཐེ་ཚོམ་ཆོད་པའི་བློས། །
I0



མཁན་ཀུན་དགའ་ཤེས་
ཤེས་རབ་གསལ་བྱེད།
ཤར་འཛམ་ཐང་པ་ངག་དབང་བློ་གྲོས་གྲགས་པའི་རྣམ་ཐར།
པོད་དང་པོ།
འདི་ཕྱིའི་རེ་ཡུལ་ཉིད་དུ་ཕུར་ཚུགས་གལ། །ད་ལན་ཡན་དུ་དུས་ཀྱི་བྱེད་པ་ལས། །རང་
རང་རྒྱུད་ལ་ཉེས་ལྟུང་གང་བྱུང་བ། །སེམས་རྒྱུད་རང་བློས་ག་དར་ལེགས་འབྱེད་སྒོས། །
སྟོབས་བཞིས་བཤགས་བསྡམ་བར་བར་བརྗེད་མི་ཉན། །གང་འདིར་རང་རེས་སྐྱིད་སྡུག་
མང་ཙམ་མྱོང་། །བྱ་བ་གང་ལ་སྦྱོང་བདར་མྱོང་བས་ངེས། །ལེགས་ཉེས་གང་ཡིན་ལ་འང་
དཔྱོད་སྒོ་ཞུགས། །ད་ནི་རེམ་ཡུལ་གང་ཡིན་ངོས་ཟིན་རན། །ཚུལ་དེར་དཔགས་ནས་འདི་
ཕྱིའི་ལེགས་སྒོ་ཀུན། །གང་ལ་རག་ལུས་རང་གིས་ངེས་བྱས་ནས། །ངང་བས་ཆུ་ལས་འོ་མ་
ལེན་པ་ལྟར། །འདོད་དོན་ཚུལ་ལ་གང་ནས་མ་རྨོངས་མཛོད། །འདི་སྣང་ཡུན་ཐུང་དབྱར་
ཟླའི་དཔལ་ཡོན་བཞིན། །གང་ལ་ཡིད་བརྟན་ཕུགས་ཐུབ་མེད་ཚུལ་དང་། །ཕྱི་མར་འཁོར་
སྡུག་མྱོང་ཡུན་རིང་བའི་ཚུལ། །རྒྱལ་བའི་བཀའ་ལ་ཞིབ་འདྲིས་ནན་ཏན་རེམ། །ཡང་སྒོས་
ལེགས་ཚོགས་ཀུན་གྱི་གཞི་གཅིག་པུ། །དུས་བསྟུན་བསླབ་གཙང་ཁྲིམས་བཟང་མ་རོལ་བ། །
གཞི་རྩའི་ཉེས་ལྟུང་བཞི་ལ་མ་སྤྱད་ཙམ། །ད་སྐབས་སུ་འང་ལག་ལེན་ཐེབས་པ་དགོས། །
དེར་བརྟེན་སོ་ཐར་བསྲུང་མཚམས་མཐོ་དམན་ཀུན། །ཉེས་པས་རྙོག་མེད་དེང་ཆར་དཀའ་
མོད་ཀྱང༌། །མ་གཞི་མ་ཉམས་ཡན་ལག་བྱ་ཐབས་སློ། །དེ་ཕྱིར་རྩ་བཞིའི་བསྲུང་སྡོམ་
གཅེས་སྤྲས་མཛོད། །དེང་སྐབས་ངང་ཚུལ་འདི་ཙམ་ལ་བརྟེན་ནས། །ནང་གི་རང་ཉམས་
ཁམས་དང་བསྟུན་པ་ཡིས། །མཉམ་པར་འཇོག་པའི་ཚུལ་ལ་འདི་བཞིན་ཏེ། །ཐོག་མར་འགྲོ་
འདུག་སྤྱོད་ལམ་གང་གི་སྐབས། །རང་སེམས་མ་བཅོས་རང་གསལ་འདི་ག་ཉིད། །གཤིས་
ལུགས་ལྷུག་པར་བཞག་པས་ངང་བསྐྱངས་བཞིན། །རང་བབས་དྲན་ཤེས་བྱ་རས་མི་འབོར་
བར། །གཉུག་མ་བལྟ་ཤེས་གོ་བ་མ་ནོར་ན། །རིམ་པས་གནས་ལུགས་ཕྱོགས་ལ་མྱོང་བ་
རྙེད། །རང་བཞིན་འོད་གསལ་སེམས་ཀྱི་འཆར་སྒོའི་ཚོགས། །སྣ་ཚོགས་སྲིད་གསུམ་དྭངས་
པའི་སྣང་བརྙན་གྱི། །དོན་དམ་སྟོང་པའི་གཟུགས་སྣང་འབྱམས་ཀླས་རྡོལ། །མན་ངག་གང་
iབl



ཚེ་ནང་དཔེ་ཚོགས།
སྤྱིའི་དེབ་དགུ་བཅུ་པ།
ལ་མྱོང་བ་མ་གོལ་ཚེ། །རྡོ་ རྗེ་འཆང་གི་དགོངས་བཅུད་བསླད་མེད་ཉིད། །ནང་དབྱིངས་འོད་
གསལ་ཆོས་སྐུ་མངོན་བྱེད་ཐབས༔ །མཁས་གྲུབ་གོང་མའི་གདམས་དོན་སྙིང་ལ་ཐེབས།
གདོད་ནས་རང་གསལ་མ་བཅོས་གཉུག་མ་འདི། །ཇི་བཞིན་རང་ངོ་འཕྲོད་པའི་ཐབས་
མཆོག་ནི། །ཉམས་མྱོང་ལྡན་པའི་བླ་མའི་མན་ངག་ལས། །གཞན་དུ་རྟོག་གེའི་བསམ་པའི་
ཡུལ་ལས་འདས། །ནང་རིག་རང་གསལ་རྗེན་ཆར་དྭངས་པའི་དབྱིངས། །སྐུ་དང་ཡེ་ཤེས་
རྒྱ་མཚོའི་ཀློང་མཛོད་ཉིད། །ཐབས་མཁས་འཕྲུལ་གྱིས་རང་གཤིས་མངོན་བྱས་ཏེ། །གློ་
བུར་རྣམ་ཤེས་ཤུན་དང་ནམ་བྲལ་སྐབས། །རྒྱལ་ཀུན་ཆོས་སྐུ་དོན་དམ་བླ་མའི་ཐུགས། །
གཞི་འབྲས་དབྱེར་མེད་བདེ་གཤེགས་སྙིང་པོའི་མདངས་། །ཇི་བཞིན་རོ་མཉམ་དགོངས་
ཆེན་གཅིག་གི་ངང་། །གནས་ལུགས་གདོད་མ་ཉག་གཅིག་ཁོ་ནར་ངེས། །དེ་སྐད་ཆོས་དང་
མཐུན་པའི་བསླབ་བྱའི་གཏམ། །སྙིང་ཉེ་ཡིད་མཐུན་གྲྭ་བཙུན་ཟུང་གི་ངོར། །དུས་ན
སླར་ཡང་ཆོས་སྣང་སྤྲོ་བའི་ཆེད། །མ་ཏིའི་མིང་གིས་རྟེན་འབྲེལ་ཚུལ་དུ་བྲིས། །ལེགས་བྱས་
ལ་བརྟེན་དེ་ཡིས་ཀྱང་། །རྣམ་པར་དཀར་ལ་ཉེར་སྤྲོ་བའི། །ཤེས་རབ་རྡོར་བཟང་མིང་ཅན་
ཟུང༌། །བློ་སྣ་ཆོས་ལ་སྐུལ་བྱེད་ཤོག །ཅེས་དུས་ཚོད་དང་མཐུན་པར་སེམས་ལ་ཕན་པའི་
བསླབ་བྱ་ཞལ་གདམས་རིན་ཐང་དང་བྲལ་བ་འདི་ཕྱག་བྲིས་སུ་གནང་སྟེ་ཁྲིད་ལུང་ཡང་
བཀའ་དྲིན་དུ་བསྩལ། དེ་ཕྱིན་ཆད་རང་གིས་ཀྱང་སྔར་གྱི་བྱ་བ་དེ་དག་རིམ་གྱིས་ཇེ་ཉུང་དུ་
བཏང་སྟེ་ལུས་ངག་ཡིད་གསུམ་དམ་པའི་ཆོས་ཕྱོགས་ལ་ཅུང་ཟད་བཀོལ་ཁུལ་བྱས། མཚམས་
དམ་པོར་བཅད་དེ་འདུག་པའི་ཐབས་མ་ལྡན་ཡང་ཞོར་དུ་འབྱུང་འདུལ་གྱི་བསྙེན་པ་དུང་ཕྱུར་
གཅིག་འགྲོ་ངེས་དང༌། གོང་གི་ཁ་ཏོན་རྣམས་ཀྱང་ལོ་མང་ཙམ་ལ་ཆག་མེད་དུ་སྒྲུབ། དེའི་
རྐྱེན་གྱིས་ཕྲན་བདག་ལ་དུས་ངན་དེ་འདྲའི་དུས་སུ་ཡང་ཆོས་དང་འཇིག་རྟེན་གང་ཐད་ནས་
མི་འདོད་པའི་རྐྱེན་ངན་ཕྱི་ནང་གསང་བའི་བར་ཆད་ཚབས་ཆེན་མ་བྱུང་བ་ནི། བཀའ་དྲིན་
མ་ཐར་
191



མཁན་ཀུན་དགའ་ཤེས་རབ་གསལ་བྱེད།
པོད་དང་པོ།
ཤར་འཛམ་ཐང་པ་ངག་དབང་བློ་གྲོས་གྲགས་པའི་རྣམ་ཐར།
འཁོར་མཐའ་དང་བྲལ་བ་ཐུགས་རྗེའི་མངའ་བདག་བྱིན་རླབས་ཀྱི་གཏེར་མཛོད་སྐྱབས་
མགོན་གཅིག་ཆོག་བླ་མ་མཆོག་གི་བཀའ་དྲིན་ཉག་གཅིག་ཡིན་པ་གདོན་མི་ཟའོ། །ལོ་དེར་
བསྟན་ལ་བརྩོན་པ་ལྷོད་མེད་ཅན་ཤཱཀྱའི་དགེ་ཚུལ་བློ་བཟང་ཆོས་འཕེལ་ཞེས་བགྱི་བ་སྟེ་
ཐུགས་སྲས་དམ་པ་ཉེ་གནས་བླ་མ་ཡོན་ཏན་བཟང་པོས་ཡོངས་ལ་ཕན་སེམས་ལྷག་བློས་
ཚུལ་དེའི་ཡི་གེ་པའི་ཐུགས་འགན་བཅས་བསྐུལ་མ་ཆེད་གཉེར་མཛད་པ་ལྟར་སྡོམ་གསུམ་
རིམ་པར་ནོད་པ་གང་དག་ལ་ལག་ལེན་ཉེར་མཁོའི་རིམ་པ་གལ་ཆེན་ཕྱོགས་གཅིག་ཏུ་
བསྒྲིགས་པ་བསླབ་ཁྲིམས་དྲི་མ་འཁྲུད་པའི་དག་བྱེད་ཅེས་བྱ་བ་ལག་ལེན་ཉེར་མཁོ་ཆོག་
བསྒྲིགས་སུ་བཀོད་པའི་ཚུལ་དུ་རྩོམ་པར་མཛད་དེ་ཕྱིན་ཆད་དེ་ཕྱོགས་སུ་འདུལ་བའི་གཞི་
གསུམ་གྱི་ཕྱག་ལེན་སོགས་སོ་ཐར་གྱི་བསླབ་ཁྲིམས་དྭངས་གཙང་དུ་གྱུར་པའི་མཐུན་རྐྱེན་
མཆོག་ཏུ་གྱུར་ཏོ། །
ཡང་ལོ་དེར་སྔ་མོའི་དུས་ཤིག་ནས་རྗེ་འཛོང་བོ་སྐྱབས་མགོན་ཉིད་ཀྱི་སྐུ་དབོན་དམ་
པར་གྱུར་ཅིང་བསླབ་གསུམ་མངའ་བ་བླ་མ་བྱང་ཆུབ་འོད་གང་གིས་དོད་པའི་ཀུན་སློང་
གིས་སྔོན་འདྲིས་ ཆ་རང་ལ་ཆེ་བ་དང་གཞན་ཐུགས་སློབ་མཆོག་ཅི་རིགས་ལ་ཞིབ་ཏིག་
གིས་རྩར་ཆོད་བཅས་རྣམ་ཐར་རྩོམ་གཞི་རྩ་ཐོ་ལེགས་བསྒྲིགས་ཀྱི་སྒོ་ནས་འདིར་ཡང་
དངོས་རྫ་ས་རྒྱ་ཆེ་བས་མཎྜལ་དང་བཅས་ཏེ་གུས་པས་བསྐུལ་མ་ཆེད་གཉེར་མཛད་པ་ལྟར།
འཛོང་བོ་སྐྱབས་མགོན་ཞེས་ཡོངས་སུ་གྲགས་པ་བྱ་ཡུར་དགོན་གྱི་གསང་སྔགས་ཀྱི་རྡོ་རྗེ་
སློབ་དཔོན་ཆེན་པོ་ངག་དབང་མཚན་བཟང་དཔལ་གྱི་སྡེའི་རྣམ་པར་ཐར་པ་དད་པའི་པད་
མོ་མངོན་པར་བཞད་བྱེད་ཉི་གཞོན་གསར་བའི་འོད་བཟང་ཞེས་བྱ་བ་བཀའ་རྩོམ་མཛད་དོ། །
ས་དམར་དགོན་གྱི་ཨ་བཟང་བླ་མ་བརྩོན་འགྲུས་དང་། བླ་མ་རིག་དགའ་སོགས་བླ་མ་དུ་
མ་ཞིག་གིས་རྗེ་བླ་མ་དམ་པ་གང་ཉིད་ལ། ཀློང་རྡོལ་བླ་མས་རྙེད་པར་གྲགས་པའི་དཔལ་
13



ཇོ་ནང་དཔེ་ཚོགས།
སྤྱིའི་དེབ་དགུ་བཅུ་པ།
དུས་ཀྱི་འཁོར་ལོའི་བསྡུས་པའི་རྒྱུད་ཀྱི་རྒྱལ་པོའི་སྙིང་པོ་ཞེས་བྱ་བའི་ཁྲིད་ལུང་ཞིག་གསུངས་
པར་ཞུས་པ་ལ། བླ་མའི་ཞལ་ནས་འདི་བོད་ཀྱི་བཀའ་འགྱུར་གྱི་ཁྲོད་དུ་མི་བཞུགས་པའི་ཤམ་
བྷ་ལའི་ཞིང་གི་མི་རྣམས་ཀྱི་རྒྱུན་དུ་ཁ་ཏོན་བྱེད་པ་ཞིག་ཡིན་པས་འདིའི་ལུང་རྒྱུན་བདག་
ལ་མེད་མོད། འོན་ཀྱང་སྔོན་ཆད་སང་སང་དུང་དཀར་སྤྲུལ་སྐུའི་མདུན་ནས་དུས་འཁོར་
བསྡུས་རྒྱུད་ཀྱི་ལུང་ཐོབ་ཡོད་པས་ད་སྐབས་ཁྱེད་རྣམས་ལ་རྟེན་འབྲེལ་གྱི་ཚུལ་དུ་འདིའི་
བཤད་ལུང་ཙམ་ཞིག་བྱེད། ཕྱིན་ཆད་ཁྱེད་རྣམས་ཀྱིས་གཞན་ལ་ལུང་རྒྱུན་སྤེལ་མི་རུང་།
ཞེས་གསུངས་ཤིང༌། ཁྲིད་ལུང་ཟབ་ཅིང་རྒྱས་པར་གནང་ཞིང་། གཞན་ཡང་ཆོས་བཀའ་
མང་པོ་བཀའ་དྲིན་དུ་བསྩལ། ས་དམར་དགོན་གྱི་བླ་མ་ཀུན་དགས་ཞུས་ངོར་དཔལ་ཆེན་
རྡོ་རྗེ་ཕུར་བའི་བསྐང་བསྡུས་བར་ཆད་ཀུན་སེལ་ཞེས་བྱ་བ་རྩོམ་གནང་མཛད། སྔར་གྱི་སྦྱོར་
དྲུག་ཉམས་ལེན་པ་རྣམས་དང་འདི་སྐོར་ཡས་མས་ཅི་རིགས་རྣམས་སུ་སྦྱོར་དྲུག་གསར་
འདུག་པ་སྣོད་ལྡན་མང་པོ་ལ་རྒྱུད་ཀྱི་རྒྱལ་པོ་དང་པོའི་སངས་རྒྱས་དུས་ཀྱི་འཁོར་ལོ་ལས་
བསྟན་པའི་ཟབ་ལམ་རྡོ་རྗེའི་རྣལ་འབྱོར་སྦྱོར་བ་ཡན་ལག་དྲུག་གི་དབང་དང་ཁྲིད་མན་
ངག་ལུང་དང་བཅོས་པ་བཀའ་དྲིན་དུ་བསྩལ་བ་ནི་གྲངས་ལས་འདས། འདི་སྐོར་གོང་འོག་
ཅི་རིགས་པར་ལུང་རྟོགས་ཀྱི་ཡོན་ཏན་མཆོག་མངའ་བླ་མ་དམ་པ་རིན་ཆེན་འོད་ཟེར་བཟང་
པོ་སོགས་དོན་གཉེར་ཅན་དུ་མས་བསྐུལ་ཞིང་ཞུས་པའི་ངོར་རྗེ་བཙུན་ཐམས་ཅད་མཁྱེན་
པ་འཇམ་མགོན་ཏཱ་ར་ནཱ་ཐས་མཛད་པའི་རྣམ་རྒྱལ་བུམ་སྒྲུབ་ཀྱི་དབང་ཆོག་འགྲོ་ཕན་སྤེལ་
བྱེད་ཅེས་བྱ་བ་དང༌། རྣམ་རྒྱལ་ལྷ་དགུའི་བརྒྱུད་འདེབས་བྱིན་རླབས་མྱུར་འཇུག་ཅེས་བྱ་
བ་དང་། རྣམ་རྒྱལ་མའི་ལྷོ་སྒོ་བར་དོའི་ངོ་སྤྲོད་རྒྱས་བསྡུས་གཉིས་འཕོ་བ་རྩ་བསྐྱེད་བཅས་
དང༌། རྣམ་རྒྱལ་ལྷ་དགུའི་དབང་གི་མཚམས་སྦྱར་དབང་དོན་གསལ་བྱེད་ཅེས་བྱ་བ་རྒྱས་
བསྡུས་གཉིས་དང་། འཕགས་མ་གཙུག་ཏོར་རྣམ་རྒྱལ་མའི་རིག་སྔགས་ལ་བརྟེན་ནས་ཞི་
194



མཁན་ཀུན་དགའ་ཤེས་རབ་གསལ་བྱེད།
ཤར་འཛམ་ཐང་པ་ངག་དབང་བློ་གྲོས་གྲགས་པའི་རྣམ་ཐར།
པོད་དང་པོ།
བའི་སྦྱིན་སྲེག་བྱ་བའི་ཚུལ་གྱི་ཆོ་ག་བསྟན་འགྲོའི་ཕན་བདེ་སྤེལ་བྱེད་ཅེས་བྱ་བ་དང༌།
རྣམ་རྒྱལ་མའི་སྨོན་ཚིག་འདོད་དོན་ལེགས་འགྲུབ་ཅེས་བྱ་བ་དང་། རྣམ་རྒྱལ་ལྷ་དགུའི་
ཤིས་བརྗོད་ཕན་བདེ་ཀུན་སྩོལ་ཞེས་བྱ་བ་བསྟན་པ་རྒྱས་སྨོན་བསྡུས་པ་དང་བཅས་པ་དང་།
རྣམ་རྒྱལ་མཆོད་ཆོག་གི་འདོན་འགྲིགས་དེང་དུས་ཀྱི་ལག་ལེན་དང་བཅས་པ་བཀའ་རྩོམ་
གནང་། འདི་དག་གི་སྐབས་སུ་བླ་མ་རིན་པོ་ཆེ་ཁོང་གི་ཐུགས་ཀྱི་ཉམས་སྣང་ལ་ཡུམ་ཤེར་
ཕྱིན་ལས། འོད་ཟེར་རབ་ཏུ་འགྱེད་པ་ཞེས་བྱ་བའི་ཏིང་ངེ་འཛིན་ཞེས་གསུངས་པའི་བསྟན་
དོན་དང་མཐུན་པར་ཁོང་གི་སྐུ་ལུས་ཀྱི་ནང་དུ་གཙུག་ཏོར་རྣམ་པར་རྒྱལ་མའི་སྐུ་ཞལ་ཕྱག་
ཡོངས་སུ་རྫོགས་པ་དྭངས་གསལ་འོད་ཀྱི་རང་བཞིན་ཅན་མོས་བཏགས་ལ་ལྟོས་པ་མེད་
པར་རང་གཤིས་གཉུག་མའི་ཚུལ་དུ་རང་གསལ་དུ་ཤར་ཞིང་དེ་ལས་དཀྱིལ་འཁོར་གྱི་ལྷ་
ཚོགས་རབ་འབྱམས་སྤྲོ་ཞིང་བསྡུ་བའི་སྣང་བ་རྒྱུན་དུ་ཤར་གསུངས་། དེ་ནི་རྒྱུད་ཀྱི་རྒྱལ་པོ་
ལས། རྗེས་སུ་དྲན་པས་ལེགས་པར་དག་པ་དྲི་མེད་འོད་ཀྱི་དཀྱིལ་འཁོར་དག་ཀྱང་ཡེ་ཤེས་
གཟུགས་ལས་སོ། །ཞེས་དང༌། སྙན་རྒྱུད་ལས། རྗེས་དྲན་ལ་ནི་སྙོམས་ཞུགས་ན། ། འོད་
ཀྱི་དཀྱིལ་འཁོར་འབྱུང་བར་འགྱུར། །གཞན་ཡང་ཡེ་ཤེས་སྐུ་ལ་སོགས། །སྒྲུབ་པ་ཞེས་ནི་
གསུངས་པའོ། །ཞེས་སོགས་གསུངས་པ་ལྟར། དུས་འཁོར་རྫོགས་རིམ་སྦྱོར་བ་ཡན་ལག་
དྲུག་གི་ལྔ་པ་རྗེས་དྲན་གྲུབ་པ་དང༌། བདེ་མཆོག་རིམ་ལྔ་ལྟར་ན་སྒྱུ་ལུས་གྲུབ་པའི་སྐབས་སུ་
བྱུང་བ་ཡིན་
པར་ཚད་མར་གྱུར་པའི་གསུང་རབ་རྣམས་ལས་གསུངས་སོ། །སྐྱབས་མགོན་མ་
ཏི་རིན་པོ་ཆེ་མཆོག་གི་ཞལ་ནས་བདག་གིས་རྣམ་རྒྱལ་མའི་ཆོ་ག་བརྩམས་པས་ཡུལ་ཕྱོགས་
འདིར་ས་གཡོ་དང་ཆུ་ལོག་སོགས་འབྱུང་བཞིའི་གནོད་པ་ཟློག་པ་ལ་ཕན་པར་འགྱུར་སྲིད་
གསུངས། ཕྱིས་སུ་ཡུལ་ཕྱོགས་གཞན་དང་གཞན་དུ་ས་འགུལ་དང་ཆུ་ལོག་སོགས་འབྱུང་བཞིའི་
འཇིགས་པ་མང་པོ་བྱུང་ཡང་ཡུལ་འདི་ཕྱོགས་ནས་རྗེ་བླ་མ་རིན་པོ་ཆེས་མཛད་པའི་རྣམ་རྒྱལ་
195



ཇོ་ནང་དཔེ་ཚོགས།
སྤྱིའི་དེབ་དགུ་བཅུ་པ།
མའི་སྟོང་མཆོད་དང་ཁྲི་མཆོད་དབང་སྟོང་སོགས་མང་པོ་བསྒྲུབ་པའི་བྱིན་རླབས་ཀྱིས་ཡུལ་
འདིར་ས་འགུལ་དང་ཆུ་ལོག་སོགས་འབྱུང་བཞིའི་གནོད་པ་ཐམས་ཅད་བཟློག་ཅིང་སྲུང་བ་
མཆོག་ཏུ་གྱུར་ཞེས་ཡོངས་སུ་གྲགས་ཤིང་གྲུབ་པོ། །
འདི་སྐོར་གོང་འོག་ཅི་རིགས་སུ་མཁན་སངས་རིན་སོགས་ལ་འབྱུང་འདུལ་དང༌། རྟ་
མགྲོན་གཉིས་ཀྱི་མངོན་རྟོགས་ཐུབ་བསྟན་དགེ་ལེགས་རྒྱ་མཚོས་མཛད་པའི་ཁྲིད་ཡིག་གི་
སྟེང་ནས་སྔ་ཕྱིར་རྒྱས་ཁྲིད་གནང་ཞིང་མཁན་སངས་རིན་གྱིས་འབྱུང་འདུལ་དང་རྟ་མགྲིན་
གྱི་བསྙེན་བསྒྲུབ་བྱས། དེའི་རྗེས་ནས་ཡང་མཁན་སངས་རིན་དང་། བླ་མ་ངག་འཕྲིན། བླ་
མ་ཡོན་ཏན་བཟང་སོགས་མང་ཙམ་ལ་རྗེ་ངག་དབང་ཚོགས་གཉིས་རྒྱ་མཚོས་མཛད་པའི་
ཁྲིད་ཡིག་གི་སྟེང་ནས་ཕུར་བའི་མངོན་རྟོགས་ཀྱི་ཁྲིད་ཟབ་རྒྱས་སུ་བཀའ་དྲིན་དུ་བསྩལ།
དགུང་གྲངས་ལྔ་བཅུ་བཞེས་པ་ཞི་བ་ཞེས་ས་མོ་བྱའི་༼༡༩༦༩༽ལོར། ཉམས་རྟོགས་ཡོན་
ཏན་གྱིས་ཐུགས་རྒྱུད་གཏམས་པ་བླ་མ་ངག་དབང་འཕྲིན་ལས་དང་། སྐུ་ཚེ་གང་བོར་གནས་
དབེན་ཁྲོད་ཁོ་ནར་སྤོང་བ་བསམ་གཏན་ལ་རྩེ་གཅིག་ཏུ་གཞོལ་བའི་ཉམས་དང་རྟོགས་པའི་
དབང་ཕྱུག་མྱི་རྒོད་བླ་མ་སྐལ་ལྡན་རྒྱ་མཚོ་དང༌། ཉེ་གནས་
ནས་དམ་པ་ངག་དབང་ཡོན་ཏན་
བཟང་དང་། བླ་མ་བརྩོན་འགྲུས་དཔལ། བླ་མ་ངག་གྲུབ། བླ་མ་བསམ་འོད། གཙང་སྡེའི་
དགེ་སངས། གྲགས་འབྱུང་།
ལ་འབས་ན
ཙ་མཁས་ལྡན། ཤུག་མདའི་མཁས་གྲུབ་བཟང༌། རབ་
ཁའི་ཀུན་ལྷུན། གཉེར་བ་མཐོང་ལྡན་སོགས་སྐལ་ལྡན་གྱི་སློབ་མ་མང་པོ་ཞིག་ལ་སྐྱབས་
མཆོག་མཚུངས་མེད་མ་ཏི་རིན་པོ་ཆེ་བདེ་སྟོང་དུས་ཀྱི་འཁོར་ལོའི་སྐུར་བཞེངས་ཏེ་དཔལ་
དུས་ཀྱི་འཁོར་ལོའི་མཆོག་གི་དབང་གོང་མ་བཞི་བསྐུར་ཏེ་སློབ་ཚོགས་དེ་དག་གི་རྒྱུད་ཀྱི་
དྲི་མ་རྣམ་བཞི་སྦྱངས་ཏེ་སྐུ་བཞི་མངོན་དུ་འགྱུར་རུང་དུ་སྨིན་པར་མཛད་དོ། །མཁས་ལྡན་དང་།
མཁས་གྲུབ་བཟང་། ཀུན་ལྷུན་སོགས་ལ་དགེ་ཚུལ་གྱི་བསླབ་སྡོམ་གནང་ཞིང་རྡོ་རྗེའི་རྣལ་
16



ཤར་འཛམ་ཐོབ་པ་ངག་དབང་བློ་གྲོས་གྲགས་པའི་རྣམ་ཐར།
ཡོད་དུས་།
པ༌ར་ཀུན་དགའ་ཤེས་རབ་གསལ་བྱེད།
འབྱོར་སྦྱོར་བ་ཡན་ལག་དྲུག་གི་ཟབ་ཁྲིད་རྒྱས་པར་གནང་ཞིང་དེ་རྣམས་ཀྱིས་ལོ་གསུམ་
གྱི་ས་བཅད་ལྟར་སྦྱོར་དྲུག་ཉམས་ལེན་གཟབ་ནན་བྱས། ལོ་དེའི་ནང་ཨ་བཟང་བླ་མ་བརྩོན་
འགྲུས་དང་འགྲོ་བཟང་སོགས་བླ་གྲྭ་མང་ཙམ་ལ་རྗེ་དམ་པ་གང་ཉིད་ཀྱིས་བརྩམས་པའི་
ཆོས་འབྱུང་ལྷན་ཐབས། གཞན་སྟོང་ཆེན་མོ། དེའི་ཉེར་མཁོ་ས་བཅད་མཚན་མཚོན་གཞི་
གསུམ་ཟུར་གསལ། རྣམ་རྒྱལ་མའི་ཆོ་ག་ཆོས་སྐོར་ཆ་ཚང་། སྡོམ་གསུམ་རིམ་པར་ནོད་པ་
གང་དག་ལ་ལག་ལེན་ཉེར་མཁོའི་རིམ་པ་གལ་ཆེན་ཕྱོགས་གཅིག་ཏུ་བསྒྲིགས་པ་བསླབ་
ཁྲིམས་དྲི་མ་འཁྲུད་པའི་དག་བྱེད། བློ་སྦྱོང༌། དུས་འཁོར་ལྷན་སྐྱེས་ཀྱི་ཁྲིད་ལུང་སོགས་
ཟབ་ཆོས་དཔག་ཏུ་མེད་པའི་བདུད་རྩི་ཕངས་མེད་དུ་བསྩལ། འདིའི་སྐབས་སུ་མཆོག་དཔལ་
གྱིས་ཞུས་ངོར་སྨོན་ཚིག་འདོད་དོན་ལེགས་འགྲུབ་ཞེས་བྱ་བ་ཡང་བཀའ་རྩོམ་གནང་ངོ་། །
འཛི་སྲིབ་ཚུལ་བཟང་སོགས་ལ་ཡང་སྦྱོར་བ་ཡན་ལག་དྲུག་གི་སྔོན་འགྲོ་དང་དངོས་གཞི་
རྗེས་ཁྲིད་ཀྱི་བར་རིམ་བཞིན་བཀའ་དྲིན་དུ་བསྩལ་ཏེ་དེ་དག་གིས་དམ་པ་གོང་མའི་ཕྱག་
བཞེས་ལྟར་ཉམས་སུ་བླངས། འདི་སྐོར་ཞིག་ཏུ་ཐུགས་སློབ་དམ་པ་ཉེ་གནས་བླ་མ་ཡོན་
ཏན་བཟང་གིས་སྙིགས་འགྲོ་རྒུད་པས་མནར་བ་ལ་ཤ་ཚ་ཧ་ཅང་བསྐྱེད་བཞིན། དུས་ཀྱི་ཐ་
མར་འགྲོ་བ་སྤྱི་དང་ཁྱད་པར་འདིར་འབྲེལ་གཤིན་པོ་གང་དག་ལ་ཕན་ཐོགས་ཀྱི་ཆེད་དུ་
ངེས་དོན་ཟབ་འཕོ་ཁྱད་འཕགས་ཀྱི་ལྷན་ཐབས་ལག་ལེན་རྩོམ་བསྐུལ་བཅས་ཡིག་རིས་སུ་
སྤེལ་བའི་ཐུགས་འགན་ལྷུར་བཞེས་དང་། འདི་སྐབས་གཞན་ཡང་ཆ་རྐྱེན་ཅི་དགོས་ཆོས་
ལ་རླབས་མི་དམན་པ་བདུ་ཤིས་ལེགས་སྒྲུབ་བྱས་པ་ལ་བརྟེན། རྗེ་བླ་མ་དམ་པ་གང་ཉིད་
ཀྱིས་འགྲོ་བ་སེམས་ཅན་སྤྱི་དང་ཁྱད་པར་དེང་སྐབས་ཀྱི་དུས་ངན་སྙིགས་མའི་སེམས་ཅན་
ལས་ངན་པ་རྣམས་ལ་ཐུགས་བརྩེ་བ་སྙིང་རྗེ་ཆེན་པོས་གཞན་དབང་དུ་གྱུར་ཏེ། སྔར་བརྩམས་
པའི་ཟབ་ལམ་འཕོ་བའི་མན་ངག་ཉམས་སུ་ལེན་ཚུལ་ཕྱོགས་བསྡུས་སུ་ཉེ་བར་བཀོད་པ་
1ག7



ཇོ་ནང་དཔེ་ཚོགས།
བའི་བ
སྤྱིའི་དེབ་དགུ་བཅུ་པ།
ཐར་པའི་སྒོ་འབྱེད་ཅེས་བྱ་བའི་ལྷན་ཐབས་ངེས་དོན་ཁྱད་འཕགས་ཀྱི་ལག་ལེན་འགྲོ་ཕན་
ལེགས་སྤེལ་ཞེས་བྱ་བ་རྩོམ་པར་མཛད། སྔར་བརྩམས་པའི་འཕོ་བའི་གཞུང་ནི་གཙོ་བོར་
ཆོས་ཐུན་ཉམས་སུ་ལེན་པའི་ དབང་དུ་བྱས་ནས་དེ་ལུགས་ལྟར་བཀོད་པ་ཡིན་པས། རྗེ་
གྲུབ་ཆེན་ཆ་ལུང་བའི་ཞལ་ནས། སྒོམ་ཡུན་ཐུང་བས་བཙན་ས་མ་ཟིན་ན། །ཟབ་ལམ་འཕོ་
འི་གནད་འདི་ཐུགས་ལ་ཞོག། །ཅེས་གསུངས་པ་ལྟར། སྐལ་ལྡན་གྱི་སློབ་མ་མང་པོས་
འཕོ་བའི་མན་ངག་དེ་ཉམས་སུ་བླངས་པས་རྟགས་མངོན་གྱུར་འབྱུང་སླ་བ་དང་། ཉམས་
ལེན་ལ་བོགས་སྐྱེད་ཆེན་པོ་ཐོན་པ་དང་། ཉམས་རྟོགས་གསར་དུ་འཁྲུངས་པ་ཤིན་ཏུ་མང་
པོ་བྱུང་བ་མྱོང་བས་གྲུབ་པོ། །ལྷན་ཐབས་འདི་ནི་གཞན་ཚེ་འདས་སོགས་རྗེས་སུ་བཟུང་
བའི་དབང་དུ་བྱས་ནས་གསུངས་པ་ཡིན་པས་འཕོ་བའི་ལྷན་ཐབས་འདིའི་སྒོ་ནས་གཞན་
ཚེ་འདས་གཤིན་པོ་རྣམས་ལ་འཕོ་བ་བཏབ་པས་སྒྲ་རྟགས་ལྷུང་བ་སོགས་ཕན་ཐོགས་པའི་
རྟགས་མཚན་མངོན་གྱུར་ཡོད་པ་དང་། གཞན་ལྷོ་ཁ་ཕྱོགས་ཀྱི་མཁའ་འགྲོ་མ་འདས་ལོག་
བྱེད་པ་སོགས་ཀྱིས་འཛམ་ཐང་སྐྱབས་མགོན་མ་ཏི་རིན་པོ་ཆེས་མཛད་པའི་འཕོ་རྒན་མ་
དང་འཕྲད་པའི་ཚེ་འདས་ཤིག་ཡིན་ཕྱིན་བདེ་འགྲོ་མ་ཐོབ་པར་ངན་སོང་གི་གནས་སུ་ཡོད་
པ་གཅིག་ཀྱང་མ་མཐོང་ཞེས་སོགས་གསུངས་པར་གྲགས། འཕོ་བའི་ལྷན་ཐབས་རྩོམ་སྐབས་
ཉེ་འཁོར་བ་རྡོ་རྗེ་ཐར་གྱིས་དགུན་དུས་སུ་མེ་ཏོག་སེར་ཆེན་འདབ་མ་ དྲུག་ཅུ་ཅན་དང་འདབ་
མ་བཞི་བཅུ་ཅན་གཉིས་རྙེད་དེ་བླ་མ་ལ་ཕུལ་བས། བླ་མའི་ཞལ་ནས་དགེ་ལྟས་བཟང་པོ་ཞིག་
རེད་གསུངས་ནས་ཕྱག་ཏུ་བསྣམས་ཏེ་མཆོད་པའི་ཚིག་འགའ་གསུངས། འདི་སྐོར་ཡས་
མས་ཤིག་ཏུ་ཐང་གཅོད་ཟེར་བའི་རྒད་པོ་ཞིག་ཚེ་དུས་བྱས་པ་ལ་རྗེ་བླ་མ་རིན་པོ་ཆེ་དང་ཧོར་
བའི་བླ་མ་ངག་མཁས་དང༌། བརྩོན་འགྲུས་དཔལ་སོགས་ཀྱི་འཕོ་རྒན་མ་གསུངས། དེའི་
ཚེ་བླ་མ་རིན་པོ་ཆེ་ལ་འཕར་གཡོའི་ཉམས་ཡུན་རིང་དུ་འོང་། དེའི་རྗེས་སུ་བླ་མ་ངག་མཁས་
18



མཁན་ཀུན་དགའ་ཤེས་རབ་གསལ་བྱེད།
ཤར་འཛམ་ཐང་པ་ངག་དབང་བློ་གྲོས་གྲགས་པའི་རྣམ་ཐར།
པོད་དང་པོ།
ཀྱིས་བླ་མ་རིན་པོ་ཆེ་ལ་དེ་རིང་གི་འཕོ་བ་ཅི་འདྲ་ཞེས་ཞུས་པ་ན། བླ་མའི་ཞལ་ནས་ངས་དཀའ་
ལས་བྱས་ནས་འཕོ་བ་བྲིས་པ་ལ་དགོས་དོན་ཡོད། དེ་རིང་འཕོ་བ་འདོན་པའི་སྐབས་སུ་ཟབ་
ལམ་འཕོ་བའི་བརྒྱུད་པའི་བླ་མ་རྣམས་རེ་རེ་བཞིན་དུ་བྱོན་ནས་མདུན་གྱི་ནམ་མཁར་བཞུགས་
ཡོད་ཁྱད་པར་མ་ཅིག་སྤྲུལ་སྐུ་ཇོ་འབུམ་འཁོར་མཁའ་འགྲོ་མ་མང་པོ་དང་བཅས་ཨུ་རྒྱུན་
ཡུལ་ནས་བྱོན་ཏེ་འཕོ་བའི་རིང་དེར་བཞུགས་ཡོད་བྱིན་རླབས་ཅུང་ཟད་ཡོད་ཅེས་གསུངས།
ཕྱི་ཉིན་ཡང་ཁོང་རྣམས་ཀྱིས་དེ་ལ་འཕོ་བ་གསུངས་པའི་རྗེས་སུ་ཡང་སྔར་ལྟར་ཞུས་པའི་
ཚེ་དེ་རིང་ཡང་ཁ་སང་དང་གཅིག་འདྲ་རེད། དེ་རིང་མ་ཅིག་སྤྲུལ་སྐུ་ཇོ་འབུམ་གྱི་ཚབ་ཏུ་
མཁའ་འགྲོ་མ་ཀླུ་མོ་དབྱངས་ཀྱང་མཁའ་འགྲོ་མ་མང་པོ་དང་བཅས་ལྷོ་ནུབ་མཚམས་ཀྱི་ནམ་
མཁའ་ལ་འཇའ་སྤྲིན་གྱི་དབུས་སུ་བཞུགས་ཡོད། ཕྱིན་ཆད་གཤིན་པོ་གསར་བ་རྣམས་ལ་
འཕོ་རྒན་མ་རེ་འདོན་ན་ཕན་ཐོགས་ངེས་རེད་སྙམ། འཕོ་བ་འདེབས་མཁན་བླ་སྤྲུལ་ཆེ་བ་
མིང་གྲགས་ཅན་མ་རྙེད་ན་ཡང་རང་བཞིན་པའི་གྲྭ་རྐྱང་དཀྱུས་མ་གྲྭ་བ་སུས་འདོན་ཀྱང་ཕན་
ཐོགས་ཡོད། དེ་མ་ཟད་ཐ་ན་འདོན་མཁན་མ་རྙེད་ན་འཕོ་བའི་ཡི་གེ་ཤི་བོའི་རོའི་སྔས་མགོར་
བཞག་ན་ཡང་ཕན་ཐོགས་ཡོད་སྙམ། ཞེས་གསུངས། འདི་སྐོར་བླ་མ་རིན་པོ་ཆེའི་རྨི་ལམ་
འོད་གསལ་གྱི་ཉམས་སྣང་ལ་འཛི་གཞུང་དུ་དུས་རྒྱུན་དུ་ཉི་མ་ཤར་ཡོད་པའི་སྣང་བ་འཆར།
འདི་ནི་འཕོ་རྒན་མ་དར་བའི་དགེ་མཚན་ཡིན་པ་འདྲ་ཞེས་གསུངས། འདི་སྐོར་སྔ་ ཕྱི་ཅི་
རིགས་པར་རྒྱལ་བསྟན་སྤྱི་དང་ཁྱད་པར་རྒྱལ་བ་གཉིས་པ་ཇོ་ནང་པའི་བསྟན་པའི་རྩ་ལག་
དམ་པར་གྱུར་པ་རྔ་ཡུལ་བསེ་དགོན་གྱི་རྡོ་རྗེ་སློབ་དཔོན་ཆེན་པོ་རྟོགས་པའི་དབང་ཕྱུག་བླ་
མ་ཀུན་དགའ་ཐུགས་རྗེ་དཔལ་གྱི་དབང་ཕྱུག་བཀྲ་ཤིས་འབྱུང་གནས་སྡེ་གང་དང༌། དགོན་
དེའི་རྡོ་རྗེ་འཛིན་པ་ཆེན་པོ་བླ་མ་བསྟན་འཛིན་ཆོས་འཕེལ་སོགས་ཀྱི་མ་མཐོང་རྒྱང་རིང་གི་
ཡུལ་ནས་གསུང་འཕྲིན་གྱི་ལམ་ནས་རྩོམ་བསྐུལ་མཛད་པ་དང། གཞན་ཡང་དད་ལྡན་དོན་
19



ཚོ་ནང་དཔེ་ཚོགས།
སྤྱིའི་དེབ་དགུ་བཅུ་པ།
གཉེར་ཅན་དུ་མས་ཞུས་ཤིང་བསྐུལ་བའི་ངོར་། རང་ལུགས་དཔལ་ལྡན་ཇོ་ནང་པའི་བསྟན་
པ་རྒྱས་པའི་མཐུན་རྐྱེན་དུ་དགོངས་ཏེ། ཀུན་མཁྱེན་ཡབ་སྲས་རྗེ་བཙུན་བཅས་ལ་མཆོད་ཐབས་
རྒྱུན་ཁྱེར་ཉུང་བསྡུས་བྱིན་རླབས་སྒོ་འབྱེད་དང་། དེའི་ལྷན་ཐབས་བྱིན་རླབས་དཔལ་སྟེར་
དང༌། དེ་གཉིས་ ཀྱི་ཟུར་འདེབས་ལག་ལེན་ཉེར་མཁོ་དང༌། ཀུན་མཁྱེན་ཡབ་སྲས་བརྒྱུད་
པར་བཅས་ལ་ཚོགས་མཆོད་འབུལ་ ཐབས་ཉེར་བསྡུས་ཆོས་རྗེ་དགྱེས་པའི་མཆོད་སྤྲིན་ཞེས་
བྱ་བ་དང་། ཇོ་ནང་པའི་ཚེ་འགུགས་རྡོ་རྗེའི་ཚེ་མཆོག་ རབ་འགུགས་དང་། བར་ཆད་ལམ་
སེལ་བར་ཆད་མཐའ་དག་གི་དུ
སོགས་དུག་ནད་
སེལ་བའི་འཆི་མེད་བདུད་རྩི་ཞེས་བྱ་བ་དང་། ཀུན་
མཁྱེན་ཡབ་སྲས་མཆོད་ཆོག་ཟུར་བཀོལ་ཉེར་མཁོ་བསྟན་འགྲོར་ཕན་བྱེད། ཀུན་མཁྱེན་ཇོ་
ནང་པ་ཆེན་པོའི་བླ་མ་རྒྱང་འབོད་སོགས་ཆོས་རྗེ་ཀུན་མཁྱེན་ཆེན་པོའི་མཆོད་ཆོག་དང་
འབྲེལ་བའི་ཆོས་སྐོར་མང་པོ་བཀའ་རྩོམ་དུ་གནང༌། འདི་དག་གི་སྐབས་སུ་ཡང་མཁའ་ལ་
འཇའ་འོད་སྣ་ཚོགས་ཤར་བ་དང་མེ་ཏོག་གི་ཆར་བབས་པ་སོགས་དང་བླ་མ་རིན་པོ་ཆེས་
དངོས་དང་ཉམས་རྨི་ལམ་སོགས་སུ་ཆོས་རྗེའི་ཀུན་མཁྱེན་ཡབ་སྲས་དང་རྗེ་བཙུན་ཐམས་
ཅད་མཁྱེན་པ་ཏཱ་ར་ནཱ་ཐ་སོགས་ཀྱི་ཞལ་གཟིགས་པ་སོགས་ཕྱི་ནང་གི་དགེ་མཚན་ངོ་མཚར་
བ་དུ་མ་དང་བཅས་པའོ། །དེ་ནས་ཡུལ་ཕྱོགས་ཀུན་ཏུ་ཀུན་མཁྱེན་མཆོད་ཆོག་གི་སྒོ་ནས་
ཀུན་མཁྱེན་སྟོང་མཆོད་དང་ཚོགས་འབུམ་མང་པོ་འདོན་པའི་སྲོལ་རྒྱུན་དར་ཏེ་དཔལ་ཇོ་ནང་
པའི་བསྟན་པ་ཉམས་པ་སླར་གསོ་དང་གནས་པ་གོང་འཕེལ་གྱི་མཐུན་རྐྱེན་བླ་ན་མེད་པར་
གྱུར། འདི་སྐོར་མཁན་སངས་རིན་དང་རྡོ་སྔོན་བླ་མ་ཨ་བུ་དང་རྡོ་སྔོན་སྨན་པ་འདམ་ལེ་
སོགས་ལ་མི་འཁྲུགས་པའི་དབང་དང་རྟ་ཕྱག་ཁྱུང་གསུམ་གྱི་རྗེས་གནང་སོགས་ཆོས་བཀའ་
མང་དུ་བསྩལ། ཕྱིས་སུ་སྨན་པ་འདམ་ལེ་དོན་རྐྱེན་ཞིག་གི་དབང་གིས་བྲོས་བྱོལ་དུ་འགྲོ་
བོར་ཆས་ཚེ་ཐམས་ཅད་མཁྱེན་པ་མ་ཏི་རིན་པོ་ཆེས་ཁྱོད་བྲོས་བྱོལ་དུ་མ་འགྲོ་གསུངས་ཀྱང་
20



ཤར་འཛམ་ཐང་པ་ངག་དབང་བློ་གྲོས་གྲགས་པའི་རྣམ་ཐར།
པོད་དང་པོ།
མཁན་ཀུན་དགའ་ཤེས་རབ་གསལ་བྱེད།
མ་ཉན་པར་སོང་བས་ཁོ་དམག་གིས་བསད། མཁན་སངས་རིན་ལ་མི་འཁྲུགས་པའི་དམིགས་
རིམ་གྱི་ཁྲིད་རྒྱས་པར་བཀའ་དྲིན་དུ་བསྩལ། དེ་སྐབས་མཚུངས་མེད་བླ་མ་མཆོག་གི་ཞལ་
ནས་ཁྱོད་ལ་མི་འཁྲུགས་པའི་ནང་དུ་བཙུད་རྒྱུ་ཞིག་བྱུང་ན་ཐང་། ཞེས་གསུངས་པ་ལྟར། དེ་
ནས་མཁན་སངས་རིན་མི་འཁྲུགས་པའི་བསྙེན་མཚམས་ལ་བཞུགས་ཏེ་ཟླ་གཅིག་ཙམ་ནས་
ཁོང་གི་ཨ་ནེ་མ་བུ་གཉིས་ཚེ་ལས་འདས་ཏེ་མཚམས་ནས་བུད་དགོས་བྱུང་། རྗེས་སུ་ཨ་ནེ་
མ་བུའི་དོན་དུ་མི་འཁྲུགས་པའི་བསྙེན་པ་འབུམ་བཞི་ཁས་ལེན་བྱས་ནས་སླར་ཡང་མི་འཁྲུགས་
པའི་བསྙེན་མཚམས་ལ་བཞུགས།
དགུང་གྲངས་ང་གཅིག་བཞེས་པ་ཐུན་མོང་ཞེས་ལྕགས་ཁྱི་(༡༩༧༠༽ལོར་གནས་བདག་
རྒད་པོ་བླ་མ་ཡོན་ཏན་བཟང་གི་ཞང་བོ་ཧོར་བའི་རྒྱལ་མཚན་ཚེ་འཕོས་པ་ལ་འདྲེན་མཆོག་
མཚུངས་མེད་མ་ཏི་རིན་པོ་ཆེས་ཐུགས་བརྩེ་བ་ཆེན་པོའི་གཤིན་ཆོག་དང་འཕོ་བ་བསྔོ་སྨོན་
སོགས་བཀའ་དྲིན་དུ་མཛད། ཁྱིམ་ཚང་གིས་ཀྱང་དགེ་བསྒྲུབ་མང་པོ་བྱས། དེ་ལ་བླ་མའི་
ཞལ་ནས་ཚེ་འདས་འདི་བར་དོ་ལ་ཞག་གསུམ་ལས་སྡོད་མ་དགོས་ཀྱང་ཉེ་དུ་ཞིག་གཉེན་སྒྲིག་
བྱས་པའི་རྣམ་སྨིན་གྱིས་ཁོའི་རྣམ་ཤེས་པུད་ཁང་ནང་གྱེན་དུ་སོང་ནས་ཁྱིམ་ཚང་གསུམ་གྱི་
འགབ་མ་ཕྱུག་པོ་ལུག་མང་ཅན་བྱ་ལག་ཚང་ཟེར་བ་ཞིག་ཏུ་མོ་ལུས་ཤིག་བླངས་སོང་ཞེས་
གསུངས། ལོ་འདིར་གྲོགས་རྡོར་བཟང་དང་ཕྲན་ངེད་རང་གཉིས་ཡང་སྔར་ལྟར་རང་ཡུལ་
ནས་གནང་བ་ཞུས་ཤིང་ལམ་ཡིག་བླངས་ནས་
ས་བླ་མ་རིན་པོ་ཆེའི་མདུན་དུ་སོང་། དེ་སྐབས་
འཛི་ཀ་འཛམ་ཐང་ཕྱོགས་སུ་རིག་གསར་གྱི་ཟིང་ཆ་ཧ་ཅང་ཆེ་བའི་སྐབས་ཡིན་པས་གཞན་
གྱིས་མི་མཐོང་སར་ལྐོག་ཏུ་བླ་མའི་མདུན་དུ་སོང་། ཕྱག་རྟེན་མཚོན་བྱེད་ཙམ་དུ་ཚ་རུའི་
ཐུལ་བ་སོགས་ན་བཟའ་ཅུང་ཟད་ཕུལ། གསང་སྟབས་སུ་ངེད་གཉིས་དང་ཉེ་གནས་བླ་མ་ཡོན་
་བཟང་སོགས་སློབ་མ་མང་ཙམ་ལ་ལྐོག་ཏུ་ཉིན་མཚན་མང་པོར་རྗེ་བླ་མ་རིན་པོ་ཆེས་
ཏན་
240



ཇོ་ནང་དཔེ་ཚོགས།
སྤྱིའི་དེབ་དགུ་བཅུ་པ།
ཁོང་གི་བཀའ་འབུམ་ལས། ཇོ་ནང་ཆོས་འབྱུང་ལྷན་ཐབས་དང་བཅས་པ། དབུ་མ་གཞན་
སྟོང་ཆེན་མོ་འཇིགས་མེད་གདོང་ལྔའི་ང་རོ། ཕྱི་ནང་གྲུབ་མཐའི་བསྡུས་དོན། བསྟན་རྩིས་
ཐུབ་བསྟན་སྔ་ཕྱིའི་དར་ཚུལ། ཀུན་མཁྱེན་མཆོད་ཐབས་ཆ་ལག་དང་བཅས་པ་། རྣམ་རྒྱལ་
མའི་ཆོ་ག སྒྲོལ་མའི་ཆོས་སྐོར་སྣ་ཚོགས། བླ་མ་མང་པོའི་རྣམ་ཐར་སོགས་སྔར་བརྩམས་
ཟིན་པའི་གསུང་ཆོས་ཕལ་ཆེ་བའི་ཁྲིད་ལུང་བཀའ་དྲིན་དུ་བསྩལ། ཁྱད་པར་འཕོ་བ་ལྷན་
ཐབས་དང་བཅས་པ་དང་། དཔལ་ཇོ་ནང་པའི་ལུགས་ཀྱི་བཀའ་བརྒྱུད་ཟབ་མོའི་གནས་
ལུགས་ཉམས་ལེན་གྱི་ཚུལ་སོགས་ཟབ་ཅིང་རྒྱས་པ་དམར་ཁྲིད་དུ་གནང་། གཞན་ཡང་
དཔལ་ལྡན་རྒྱལ་བ་ཇོ་ནང་པའི་རང་ལུགས་ངེས་དོན་དབུ་མ་གཞན་སྟོང་གི་ལྟ་གྲུབ་གཞི་
ལམ་འབྲས་གསུམ་གྱི་རྣམ་བཞག གཞིའི་གནས་ཚུལ། ལམ་ཟབ་མོ་རིམ་གྱིས་བགྲོད་ཚུལ།
འབྲས་བུ་མངོན་དུ་བྱེད་ཚུལ། དེ་དག་བཀའ་མདོ་རྒྱུད་དགོངས་འགྲེལ་དང་བཅས་པ་ལས་
གསལ་བར་བསྟན་ཚུལ། མདོ་སྔགས་ཀྱི་ཁྱད་པར་སོགས་ལ་གསལ་བཤད་མང་པོ་གནང་།
བླ་མ་རིན་པོ་ཆེ་དང་ཉེ་གནས་བླ་མ་ཡོན་ཏན་བཟང་སྟེ་ཁོང་རྣམ་གཉིས་ཀྱིས་བླ་མ་དམ་པ་
གང་ཉིད་ཀྱི་གསུང་ཆོས་སྐོར་གྱི་ཡིག་ཆ་དང་གཞན་པའི་ཡིག་ཆ་མང་པོ་གནང་སྦྱིན་དང་།
ཁྱད་པར་བླ་མ་ཡོན་ཏན་བཟང་གིས་ཡིག་ཆ་བསླུ་བའི་མཐུན་རྐྱེན་གྲོགས་དན་བཟང་པོ་
བྱས་ནས་གསུང་རབ་སྣ་ཚོགས་ཀྱི་ཡིག་ཆ་མི་ཉུང་བ་ཞིག་ལག་ཏུ་འབྱོར། གཞན་ཡང་
བཀའ་དྲིན་གཞལ་མཐའ་དང་བྲལ་བའི་བླ་མ་རིན་པོ་ཆེས་ངེད་གཉིས་ལ་ཆོས་དང་མཐུན་
པའི་བསླབ་བྱ་དང་ཞལ་གདམས་རིན་ཐང་དང་བྲལ་བ་དཔག་ཏུ་མེད་པ་གནང་ནས། མཐར་
བླ་མ་རིན་པོ་ཆེའི་ཞལ་ནས་ཁྱེད་གཉིས་ཕྱིར་རང་ཡུལ་དུ་སོང་ལ་རྒྱུན་དུ་སེམས་ཀྱི་གནས་
ལུགས་ཉམས་ལེན་ལ་འབད་པ་ལྷུར་ལེན་བྱེད་པ་གཙོ་བོར་གྱིས། གནས་སྐབས་ལོ་ཤས་
རིང་ལ་རྡོར་བཟང་ཁྱོད་ཀྱི་ཁ་འདོན་བཟླས་བརྗོད་རེ་དང་དེང་དུས་འདིར་ཡི་གེ་འདོན་ཆ་
2jz



ལེན་ཀུན་དགའ་ཤེས་རབ་གསལ་བྱེད།
ཤར་འཛམ་ཐང་པ་ངག་དབང་བློ་གྲོས་གྲགས་པའི་རྣམ་ཐར།
ཡོད་དང་པོ།
རྣམས་ཀྱིས་གཤིན་གསོན་རྣམས་ལ་དུས་དང་མཐུན་པར་གྲོང་ཆོག་གི་སྒོ་ནས་གཞན་ཕན་
ཅི་ནུས་རེ་བསྒྲུབ་ན་བཟང་། ཁྱད་པར་ཁྱོད་གཉིས་ཤི་བོ་རེ་དང་འཕྲད་ཚེ་འཕོ་རྒན་མ་བཏོན་ཏེ་
རྣམ་ཤེས་དཀྲོགས་པར་གྱིས་དང་ཕན་ཐོགས་རེ་ཡོད་ངེས་ཡིན་གསུངས། བདག་ལ་ཁྱོད་
ཀྱིས་མདོ་སྔགས་ཀྱི་གཞུང་དང་རིག་གནས་ཀྱི་དཔེ་ཆ་གང་ལྡན་ལ་རྒྱུན་དུ་དཔེ་ལྟས་དང་
རྟོག་དཔྱོད་ཅི་ནུས་ཀྱི་སྒོ་ནས་ཡིག་ཆའི་ཚིག་རེ་རེ་ལ་རྣམ་རྟོག་རེ་རེ་འགྱུ་བར་བྱས་ན་དེང་
སྐབས་ཀྱི་དུས་ཚོད་ལ་ལྟོས་ཏེ་ལུང་གི་བསྟན་པ་འཛིན་པ་ཞེས་བྱས་ཀྱང་ཆོག་ཙམ་ཡིན་
པས་དེ་ལུགས་ལྟར་ཡིད་འཇགས་མཛོད་ཅེས་གསུངས་སོ། །ངེད་གཉིས་ཀྱིས་ཀྱང་བཀའ་
དྲིན་མཚུངས་མེད་བླ་མ་རིན་པོ་ཆེའི་བཀའ་ལྟར་བསྒྲུབས་ཁུལ་བྱས་སོ། །ལོ་དེར་ཤུག་ནང་
ས་དམར་དགོན་གྱི་ཨ་བཟང་བླ་མ་བརྩོན་འགྲུས་སོགས་སྐལ་ལྡན་གྱི་སློབ་མ་དུ་མ་ལ་རྗེ་
དམ་པ་ཁོང་གིས་མཛད་པའི་སྡོམ་གསུམ་རིམ་པར་ནོད་པ་གང་དག་ལ་ལག་ལེན་ཉེར་
མཁོའི་རིམ་པ་གལ་ཆེན་ཕྱོགས་གཅིག་ཏུ་བསྒྲིགས་པ་བསླབ་ཁྲིམས་དྲི་མ་འཁྲུད་པའི་དག་
བྱེད་དང་། བློ་སྦྱོང་། ན་ག་རཀཱའི་ཁྲིད། དུས་འཁོར་ལྷན་སྐྱེས་ཀྱི་ཁྲིད་ཡིག ཕུར་བའི་ཁྲིད་
སོགས་ཟབ་རྒྱས་ཆོས་ཀྱི་འཁོར་ལོ་རྒྱ་ཆེར་བསྐོར་བར་མཛད། འདི་སྐོར་མཁན་སངས་
རིན་ལ་ཐམས་ཅད་མཁྱེན་པ་ངག་དབང་ཚོགས་གཉིས་རྒྱ་མཚོས་མཛད་པའི་ཁྲིད་ཡིག་གི་
སྟེང་ནས་ཚེ་དཔག་མེད་ལྷ་གཅིག་བུམ་གཅིག་གི་དམིགས་རིམ་རྣམས་བཀའ་དྲིན་དུ་བསྩལ།
མཁན་སངས་རིན་ལ་སྐྱབས་མཆོག་མ་ཏི་རིན་པོ་ཆེའི་ཞལ་ནས་ཕྱིས་སུ་ཁྱོད་ལ་གྲོགས་གྲྭ་
བ་བཟང་པོ་གཉིས་ཡོད་ངེས་ཡིན་ཞེས་ཐོལ་བྱུང་དུ་གསུངས་པ་ལྟར་ཕྱིས་སུ་ཁོང་གི་སྤུན་
ཆུང་བ་གཉིས་རབ་ཏུ་བྱུང་ནས་གྲྭ་བ་བྱས་ཏེ་བླ་མ་མཆོག་གི་གསུང་ཇི་བཞིན་དོན་ཐོག་ཏུ་ཁེལ།
དགུང་གྲངས་ང་གཉིས་བཞེས་ པ་འགལ་བྱེད་ཅེས་ལྕགས་ཕག་༼༡༩༧༡༽ ལོའི་ཟླ་
དང་པོའི་ཚེས་བཅུ་དྲུག་ནས་ཨ་བཟང་བླ་མ་བརྩོན་འགྲུས་དང་། ཀ་ཐོག་མཁན་པོ་འོད་རབ།
203



ཇོ་ནང་དཔེ་ཚོགས།
སྤྱིའི་དེབ་དགུ་བཅུ་པ།
བླ་མ་ཡེ་ཤེས། ཤུག་ནང་སྟག་ལོ་སོགས་ལ་རྗེ་བཙུན་ཐམས་ཅད་མཁྱེན་པ་ཏཱ་ར་ནཱ་ཐས་མཛད་
པའི་ཁྲིད་ཡིག་ཆེན་མོ་མཐོང་བ་དོན་ལྡན་གྱི་སྟེང་ནས་སྦྱོར་བ་ཡན་ལག་དྲུག་གི་ཁྲིད་ཡོངས་
རྫོགས་ཁོང་གི་ཐུགས་ཉམས་སུ་བཞེས་པའི་ཉམས་སྣང་སོགས་མྱོང་ཁྲིད་དང་བཅས་པ་
རྒྱས་པ་དང་། རྗེ་བླ་མ་དམ་པ་ཁོང་གིས་མཛད་པའི་དུས་འཁོར་ལྷན་སྐྱེས་ཀྱི་ཁྲིད་དང་། གཞན་
ཡང་སྡོམ་གསུམ་ཕྱིར་བཅོས་ཆ་ལག་དང་བཅས་པ། རྟ་མགྲིན་བདག་བསྐྱེད་ཀྱི་དམིགས་
རིམ། ཕྱག་དྲུག་པའི་གཏོར་ཆོག་ཆེ་ཆུང་བསྐང་བ་རྣམས་དང་བཅས་པ་སོགས་ཟབ་ཆོས་
གང་མང་བཀའ་དྲིན་དུ་བསྩལ། མཐར་ཁྲིད་ཡིག་མཐོང་བ་དོན་ལྡན་གྱི་ཡི་གེ་ཨ་བཟང་བླ་
མའི་དབུ་ཐོག་ཏུ་བཞག་ནས་སྨོན་ལམ་མང་པོ་གནང་། སྟག་ལོ་སོགས་ཀྱིས་དེ་ནས་བཟུང་
རིམ་བཞིན་སྦྱོར་བ་ཡན་ལག་དྲུག་སྔོན་འགྲོ་དངོས་གཞི་རྗེས་དང་བཅས་ལོ་གསུམ་གྱི་ས་
བཅད་ལྟར་ཉམས་ལེན་བྱས། ཡང་འདི་སྐོར་ཞིག་ཏུ་འཛི་སྟོད་ཀྱི་མཁན་པོ་སངས་རིན་དང་
ཨ་བཟང་བླ་མ་བརྩོན་འགྲུས་སོགས་ལ་རྟ་མགྲིན་སོགས་འདོད་ཆོས་མཁོ་ཚོགས་ཅི་རིགས་
པའི་ཟབ་ཆོས་དུ་མ་གནང་། འདི་སྐོར་ཞིག་ཀ་ཐོག་ཐུབ་དབང་སོགས་ལ་ཟབ་ལམ་སྦྱོར་བ་
ཡན་ལག་དྲུག་གི་སྔོན་འགྲོ་འབུམ་ལྔ་དང་དབེན་གསུམ་དང་དངོས་གཞི་སོར་སྡུད་དང་
བཅས་པ་བཀའ་དྲིན་དུ་བསྩལ། ལོ་འདིའམ་སྔར་ལོ་གང་རུང་ཞིག་ཏུ་སྔར་ནས་གདུལ་བྱ་
སོ་སོའི་ཁམས་དབང་མོས་པ་ལྟར་དང་བསྐུལ་བ་པོ་སོ་སོའི་རེ་འདོད་བཞིན་དུ། སྒྲོལ་མའི་
ཆོས་སྐོར་མང་པོ་བརྩམས་ཡོད་པ་རྣམས་ཕྱོགས་གཅིག་ཏུ་ཆོག་སྒྲིག་བྱེད་པའི་ཆེད་དུ། ཉེ་
གནས་དམ་པ་བླ་མ་ཡོན་ཏན་བཟང་པོས་སྒྲོལ་མའི་སྐུ་བརྙན། ཟབ་གོས་ཀྱི་འཕན་ཆ། གདུགས་
བཟང་། ཞལ་ཕོར་བཀྲ་ཤིས་རྟགས་ཀྱིས་ལེགས་མཚན་ཅན་སོགས་ཀྱིས་ཆེ་བཀུར་དང་
བཅོས་བསྐུལ་མ་ཆེད་གཉེར་ཡང་དག་དང༌། གཞན་ཡང་བརྩོན་འགྲུས་དཔལ་གྱིས་སྐབས་
འདིའི་བགྱི་འོས་མཐའ་དག་ལེགས་སྒྲུབ་བགྱིས་པ་དང་སྔར་ཆོས་འདིའི་སྐོར་ལ་དོན་གཉེར་གྱི་
104



མཁོན་ཀུན་དགའ་ཤེས་རིག་གསལ་བྱེད།
ཤར་འཛམ་ཐང་པ་ངག་དབང་བློ་གྲོས་གུགས་པའི་རྣམ་ཐར།
པོད་དང་པོ།
ཐུགས་མངའ་ཚོགས་གཉིས་དཔལ་གྱིས་རིན་ཆེན་གསེར་བཟང་གི་སྐྱེས་རབས་བཅས་ཀྱིས་
ལེགས་པར་བསྐུལ་བ་དང་། ཆོས་མཆེད་དམ་པ་ཉེ་གནས་བླ་མ་ཡོན་ཏན་བཟང་དེ
ང་པོ་ཉིད་ཀྱི་
སྲིང་མོ་སྔོན་ནས་སྐྱེ་གནས་འཕོས་པ་མོ་མ་བུའི་དགེ་རྩ་ཡོངས་སྨིན་ཕྱིར་དང་། གནས་བདག་
གཤིན་པོའི་ཆོས་སྐལ་དུ་ཀུན་ནས་ཉེར་ཕན་གྱི་ཆེད་དུ་དགོངས་པ་སོགས་ཀྱི་བསྐུལ་རྐྱེན་
སོགས་ལ་བརྟེན་པ་དང་། གཙོ་བོར་བསྟན་པ་དང་འགྲོ་བ་སྤྱིའི་ལེགས་ཚོགས་འཕེལ་རྒྱས་
ཀྱི་རྐྱེན་དུ་ཉེ་བར་དགོངས་ཏེ། ངེས་དོན་ཀུན་ཁྱབ་དག་སྣང་སྒྲོལ་མའི་ཆོས་སྐོར་ཆོག་སྒྲིག་
གྲུབ་གཉིས་དཔལ་སྟེར་ཞེས་བྱ་བ་རྩོམ་པར་མཛད། རྩོམ་པའི་དབུ་བཟུང་པའི་ཉིན་དར་
རྒྱས་ཞེས་མིང་བཀྲ་ལེགས་པས་སྒྲོལ་མའི་ཞལ་ཐང་སྤུས་ལེགས་ཕུལ་བ་སོགས་རྟེན་འབྲེལ་
ལེགས་ཚོགས་མང་པོ་འགྲིག འདི་སྐབས་སུ་ཡང་སྒྲོལ་མའི་ཞལ་གཟིགས་ཀྱི་སྣང་བ་ཡང་
ཡང་བྱུང་། འདི་བརྩམས་པའི་མཇུག་རྫོགས་སྐབས་ཉེ་གནས་བླ་མ་ཡོན་ཏན་བཟང་དང༌།
ཀ་ཐོག་བླ་མ་ཚོགས་གཉིས། བླ་མ་རབ་དགའ་སོགས་ཐུགས་སློབ་མང་པོ་ལ་བླ་མ་རིན་པོ་
ཆེའི་ཐུགས་དགྱེས་བརྩེ་ཆེན་པོའི་སྒོ་ནས་སྒྲོལ་མའི་ཆོས་སྐོར་ཆ་ཚང་གི་དབང་དང་ཁྲིད་ལུང་
དང་བཅས་པ་ཡོངས་སུ་རྫོགས་པ་གནང༌། བླ་མ་རིན་པོ་ཆེའི་ཞལ་ནས། སྤྱིར ་འཕགས་
བོད་ཀུན་ཏུ་སྒྲོལ་མའི་ཆོས་སྐོར་མཐའ་ཡས་པ་བཞུགས་པ་རྣམས་ནི་རྒྱུད་སྡེ་གོང་འོག་ཅི་
རིགས་སུ་གཏོགས་པ་ལས། དེང་སྐབས་གངས་རིའི་ཁྲོད་དུ་ཇོ་བོ་བཀའ་གང་
གདམས་པ་གང་
དག་གི་ཕྱག་སྲོལ་བྱ་རྒྱུད་ལུགས་གྲགས་ཆེ་ཞིང་། གཞན་བླ་མེད་དུ་གཏོགས་པའི་རྙིང་ཕྱོགས་
བཀའ་གཏེར་འགའ་དང་། སྔགས་གསར་ཕྱོགས་སུ་སྟག་ཕུ་པའི་དག་སྣང་ཆོས་སྐོར་སོགས་དེ་
འདྲ་ཅི་རིགས་པའང་ཡོད་པ་དང་། གཞན་ཡང་འཇམ་དབྱངས་མཁྱེན་བརྩེ་དང་ཀོང་སྤྲུལ་
ཡོན་ཏན་རྒྱ་མཚོ་རྣམ་གཉིས་ལ་ཡང་དག་སྣང་གི་ཆོས་སྐོར་མང་པོ་ཡོད་པ་ལྟར། འདིར་ཡང་
རྗེ་བཙུན་སྒྲོལ་མ་འདི་ཉིད་རང་གི་ཡི་དམ་ལྷག་པའི་ལྷར་གྱུར་ངོས་ནས་སྒྲོལ་མའི་ཆོས་
205



ཇོ་ནང་དཔེ་ཚོགས།
སྤྱིའི་དེབ་དགུ་བཅུ་པ།
སྐོར་འདི་དག་ནི་དག་སྣང་གཙོ་ཆེ་བ་ཡིན་གསུངས། འདིའི་མཇུག་རྩོམ་དུ། ཆོས་སྐུ་ཀུན་
ཁྱབ་བདེན་མཐུ་ལས། །རང་འཚམས་དག་སྣང་ཆོས་སྐོར་ཤར། །ཞེས་གསུངས། སྒྲོལ་མའི་
ཆོས་སྐོར་རྣམས་རྩོམ་འབྲི་མཛད་པའི་སྐབས་རྣམས་སུ་རྗེ་བཙུན་སྒྲོལ་མའི་ཞལ་གཟིགས་
པ་དང་ལུང་བསྟན་མ་ཐོབ་པ་མེད་པས་བྱིན་རླབས་ཀྱི་ཚན་ཁ་ཤིན་ཏུ་ཆེ་ཞིང་འཕྲིན་ལས་
ཀྱི་འཇུག་པ་རབ་ཏུ་མྱུར་བ་ཡིན་ལ། གཞན་ཡང་འདིའི་སྐབས་སུ་མུ་མཐུད་དུ་གོང་གི་སློབ་
ཚོགས་དེ་དག་ལ་ཇོ་ནང་ཆོས་འབྱུང་ལྷན་ཐབས་དང་བཅས་པ་དང་། འཕོ་བ་གཞུང་ལྷན་
ཐབས་ ཆ་ ལག་དང་ བཅས་ པ། རྣམ་རྒྱལ་མའི་སྒྲུབ་ཐབས་དང་དབང་ཆོག་ཆ་ལག་དང་
བཅས་པ། སློབ་དཔོན་པདྨའི་རྣམ་ཐར་རྒྱ་གར་མ་སོགས་ཟབ་ཅིང་རྒྱ་ཆེ་བའི་ཆོས་ཀྱི་འཁོར་
ལོ་བླ་ན་མེད་ པ་བསྐོར་བར་མཛད། དེ་ནས་བཟུང་འཛི་ཡུལ་སྟོད་སྨད། རྔ་བ། མགོ་ལོག
རྡོ་ཁོག སྨོར་ཁོག གསེར་ཁོག་སོགས་ཡུལ་ཕྱོགས་ཀུན་ཏུ་སྒྲོལ་མའི་སྟོང་མཆོད། གཡང་
སྒྲུབ། ཚོགས་འབུམ། དབང་སྟོང་སོགས་གསོན་གཤིན་ཐམས་ཅད་ཀྱི་དོན་དུ་འདོན་པའི་སྲོལ་
དར་ཏེ་འཕྲིན་ལས་རྒྱ་ཆེར་འཕེལ། བླ་མ་བཟང་དོགས་དགེ་འདུན་པ་མང་ཙམ་བསྡུས་ཏེ་
མཚུངས་མེད་སྐྱབས་མཆོག་མ་ཏྲི་རིན་པོ་ཆེས་མཛད་པའི་ སྒྲོལ་མའི་ཆོས་སྒོར་ལས་སྟོང་
མཆོད་དང་གཡང་སྒྲུབ་ཚོགས་འབུམ་སོགས་ཉིན་བདུན་ཙམ་ལ་འདོན་སྐབས་ཉིན་གསུམ་
པའི་ཉིན་ནས་ཕྱི་ནང་ཐམས་ཅད་དུ་དྲི་བཟང་གིས་ཁྱབ་པ་དང་མེ་ཏོག་གི་ཆར་བབས་པ་
ཚོགས་མཆོད་ཀྱི་ཚོགས་ཀྱི་ལྷག་མའི་སྐབས་སུ་བྱ་རྒོད་མང་པོ་གྲོང་བར་དུ་བབས་ནས་
ཚོགས་ལྷག་ལ་ཐོབ་རྩོད་བྱེད་པ་སོགས་དགེ་ལེགས་ཀྱི་མཚན་མོ་མང་པོ་ཡོད་ལ། འདི་མཚོན་
བྱེད་ཙམ་སྟེ་གཞན་ལ་ཡང་དེ་ལྟ་བུ་ཤིན་ཏུ་མང་ཞེས་ཐོས་སོ། །
འདི་སྐོར་ཞིག་ཏུ་ས་དམར་དཔལ་རྩེ་དགོན་གྱི་རྡོ་རྗེ་སློབ་དཔོན་རྟོགས་པ་མཆོག་མངའ་
བླ་མ་དཀོན་གསལ་སོགས་ལ་ཕུར་བའི་ལུས་དཀྱིལ་གྱི་ཁྲིད་དང༌། ཕུར་བའི་གཏོར་དབང་
206



མཁན་ཀུན་དགའ་ཤེས་རབ་གསལ་བྱེད།
ཤར་འཛམ་ཐང་པ་ངག་དབང་བློ་གྲོས་གྲགས་པའི་རྣམ་ཐར།
པོད་དང་པཾ།
སོགས་ཡི་གེ་མེད་པར་ཐུགས་ཐོག་ནས་གསུངས། བླ་མ་དེ་ཉིད་ཀྱིས་ཞུས་ངོར་རིགས་ལྔའི་
ཞིང་གི་སྨོན་ལམ་ཞིག་ཀྱང་བཀའ་རྩོམ་གནང་། ཡང་འདི་སྐོར་སྔ་ཕྱི་ཅི་རིགས་པར་བསླབ་
གསུམ་རྒྱན་གྱིས་མཛེས་པ་ས་དམར་དགོན་གྱི་བླ་མ་རིག་དགའ་དང་། སྟག་ལོ་སོགས་ལ་
ཤངོས་ལུགས་རྒྱུད་སྡེ་ལྔའི་གཙོ་འདུས་དང་། རྗེ་བླ་མ་དམ་པ་ཁོང་གིས་མཛད་པའི་ངེས་
དོན་ཕུར་བ་སོགས་ཆོས་བཀའ་ཅི་རིགས་པ་གནང་། ཡུལ་བའི་བློ་གྲོས་འཕེལ་སོགས་སྐལ་
ལྡན་གྱི་སློབ་བུ་དུ་མ་ལ་རབ་བྱུང་དང་དགེ་ཚུལ་གྱི་སྡོམ་པ་གནང༌། དེའི་ཚེ་དགེ་ཚུལ་གྱི་
བསྲུང་བྱ་མ་བྱིན་པ་ལེན་མི་ཆོག་པར་གསུངས་སྐབས་བློ་གྲོས་འཕེལ་ཡིན་ནམ་ཁ་ཅིག་གི་
སེམས་ལ་རྒྱ་མི་ལ་རྐུས་ཀྱང་ཆོག་གམ་སྙམ་པའི་རྣམ་རྟོག་ཅིག་སྐྱེས་ཚེ། དེ་མ་ཐག་ཐམས་
ཅད་མཁྱེན་པ་བླ་མ་མཆོག་གི་ཐུགས་ཀྱིས་མཁྱེན་ཏེ་ཞལ་ནས། རྒྱ་མི་སོགས་སུ་ལའང་ཅུང་
ཟད་ཀྱང་རྐུ་ཆོག་པ་མ་རེད། ཅེས་གསུངས་པའི་ཁོ་ངོ་མཚར་ཞིང་ལུས་ཀྱི་བ་སྤུ་གཡོ་བའི་
དད་པ་ཆེས་ཆེར་སྐྱེས་སོ། །ཞེས་ཐོས། ཡང་སློབ་བུ་དེ་དག་ལ་རྡོ་རྗེའི་རྣལ་འབྱོར་སྦྱོར་བ་
ཡན་ལག་དྲུག་གི་ཐུན་མོང་གི་སྔོན་འགྲོ་འབུམ་ལྔའི་ཁྲིད་ལུང་བཀའ་དྲིན་དུ་བསྩལ།
དགུང་གྲངས་ང་གསུམ་བཞེས་པ་ཡོངས་འཛིན་ཞེས་ཆུ་ཕོ་བྱི་བའི་༼༡༩༧༢༽ལོ། ཟླ་
བཞི་པའི་ནང་ནས་ས་དམར་དཔལ་རྩེ་དགོན་གྱི་ཨ་བཟང་བླ་མ་བརྩོན་འགྲུས་དང་། བྱུར་ཡག་
བླ་མ་ཆོས་མཛད་སོགས་སྐལ་ལྡན་གྱི་ཐུགས་སློབ་དུ་མ་ལ། ཁོང་གིས་མཛད་པའི་སྒྲོལ་མའི་
ཆོས་སྐོར་ཆ་ཚང་དང། འཕོ་བའི་ཆོས་སྐོར་ཆ་ཚང་སོགས་ཟབ་གསང་ཆོས་ཀྱི་འཁོར་ལོ་རྒྱ་
ཆེར་བསྐོར་བར་མཛད། ལོ་དེའི་ཟླ་བ་ལྔ་པའི་ནང་ཤུག་ནང་ས་དམར་དགོན་གྱི་གྲྭ་བ། དཔལ་
ལྡན། སྟག་ལོ། ཐུབ་བསྟན། ཆོས་ཉིད། རྟོགས་ལྡན། བཟོད་པ། ཚེ་རྒྱས་ སོགས་ལ་དགེ་ཚུལ་
དང་བསྙེན་པར་རྫོགས་པ་དགེ་སློང་གི་སྡོམ་པ་གནང་ཞིང༌། ཉིད་ཀྱིས་མཛད་པའི་སྡོམ་
གསུམ་རིམ་པར་ནོད་པ་གང་དག་ལ་ལག་ལེན་ཉེར་མཁོའི་རིམ་པ་གལ་ཆེན་ཕྱོགས་གཅིག་ཏུ་
207



ཛ་ནང་དཔེ་ཚོགས།
སྤྱིའི་དེབ་དགུ་བཅུ་པ།
བསྒྲིགས་པ་བསླབ་ཁྲིམས་དྲི་མ་འཁྲུད་པའི་དག་བྱེད་ཅེས་བྱ་བ་ཞིབ་ཁྲིད་མཛད། ཟབ་ལམ་རྡོ་
རྗེ་རྣལ་འབྱོར་སྦྱོར་བ་ཡན་ལག་དྲུག་རྒྱས་ཁྲིད་དང༌། གཏོར་ཆོག་དང༌། ལུས་སྦྱིན། དཀོན་
མཆོག་གདུང་འབོད་སོགས་ཀྱི་བཤད་ལུང་སོགས་ཟབ་ཆོས་མཐའ་ཡས་པ་བསྩལ་ཏེ་ཐར་པ་
དང་ཐམས་ཅད་མཁྱེན་པའི་ལམ་ལ་བཀོད། ལོ་དེའི་ལོ་སྨད་དགུན་ དུས་སུ་སྔ་སོར་རྔ་ཡུལ་
གྱི་ངེས་དོན་བསྟན་པའི་རྩ་ལག་མཆོག་གྱུར་བླ་མ་ཐུགས་རྗེ་དཔལ་གྱི་དབང་ཕྱུག་གང་གིས་
ཐུགས་བསྐྱེད་རླབས་ཆེན་གྱིས་དྲི་བྲལ་ཤེལ་དཀར་གྱི་འཕྲེང་བ་བརྒྱ་རྩའི་མཎྜལ་བཅས་བསྐུལ་
བོ་དང་། དེ་ཕྱོགས་གྲྭ་བཙུན་བདེ་ལེགས་དང་འདིར་ཀ་ཐོག་བླ་མ་ཚོགས་གཉིས་དཔལ་ཟུང་
རེ་འདུན་དགའ་སྤྲོ་ཚད་བྲལ་གྱིས་བསྐུལ་མ་དང་། ཁྱད་པར་སྐྱབས་རྗེ་རིན་པོ་ཆེ་གང་གི་
ཐུགས་སྲས་མཆོག་གྱུར་ཉེ་གནས་དམ་པ་ངག་དབང་ཡོན་ཏན་བཟང་པོས་ལེགས་སྐྱེས་ཀུན་
མཁྱེན་ཆེན་པོའི་སྐུ་བརྙན་དང་དར་གོས་ཀྱི་རྒྱལ་མཚན་ཚེ་དང་ཆོས་དུང་ཟུང་སོགས་རྟེན་འབྲེལ་
ལེགས་དགེའི་མཚན་མ་ཆེད་བསྒྲིགས་བཅས་ཁོང་ཉིད་ཀྱི་ཡིག་རིས་པའི་ཐུགས་འགན་
ཆེར་བཞེས་དང༌། ཆོས་ལ་ལྷག་བསམ་ཆེ་བའི་བརྩོན་འགྲུས་དཔལ་མིང་གིས་ཆ་རྐྱེན་གང་
དགོས་དོ་དམ་ལྷོད་མེད་ངང་ཕྱི་ནང་གསང་བའི་བྱིན་འོད་ ཀྱི་ལེགས་ལྟས་སྒོ་གང་ནས་མི་
དམན་ཡོངས་འཕེལ་དང་བཅས། གཟའ་སྐར་བཟང་པོའི་ཡར་ཚེས་བཅོ་ལྔ་ལ་ཇོ་ནང་ཀུན་
མཁྱེན་དོལ་པོ་པ་ཆེན་པོ་རྟོན་པ་བཞི་ལྡན་གྱི་སྐྱེས་རབས་རྣམ་ཐར་ཚིགས་བཅད་མ་ཀུན་
ཉོན་ཚ་གདུང་འཕྲོག་པའི་ཆོས་སྣང་འོད་དཀར་ཟླ་བའི་བསིལ་ཟེར་ཞེས་བྱ་བ་མཚན་མཆོག་
དོན་ལྡན་བྱང་ཆུབ་ཕྱོགས་ཀྱི་ཆོས་སུམ་ཅུ་རྩ་བདུན་མཚོན་པར་བྱེད་པའི་སྐྱེས་རབས་རྟོགས་
བརྗོད་ལེའུ་སོ་བདུན་གྱི་བདག་ཉིད་ཅན་དེ་ལེགས་པར་རྩོམ་པར་མཛད། འདི་རྩོམ་པའི་དབུ་
བཟུང་ཉིན། འཇའ་སྤྲིན་སྣ་ཚོགས་ཤར་བ་དང་། ཀུན་མཁྱེན་རིན་པོ་ཆེའི་ཞལ་ཐང་སྤུས་ལེགས་
འབུལ་བ་དང་། བར་སྐབས་རྣམས་སུ་དུས་གསུམ་སངས་རྒྱས་ཆོས་རྗེ་ཀུན་མཁྱེན་ཆེན་པོ་སོགས་
2ll4



ཤར་འཛམ་ཐང་པ་ངག་དབང་བློ་གྲོས་གྲགས་པའི་རྣམ་ཐར།
ད་ད༤
མཁན་ཀུན་དགའ་ཤེས་རབ་གསལ་བྱེད།
བླ་མ་དང་ལྷག་པའི་ལྷ་མང་པོའི་ཞལ་གཟིགས་པ་དང༌། ཁྱད་པར་སྐྱེས་རབས་ལས་རིགས་
ལྡན་པདྨ་དཀར་པོའི་རྣམ་ཐར་རྩོམ་པའི་སྐབས་སུ་རིགས་ལྡན་གྱིས་ཞལ་དངོས་སུ་བསྟན་
པ་དང༌། རིགས་ལྡན་པདྨ་དཀར་པོའི་རྣམ་འཕྲུལ་ཡིན་པ་གསལ་བོར་དྲན་པ་སོགས་དགེ་
མཚན་མང་པོ་བྱུང་། སྐྱབས་རྗེ་རིན་པོ་ཆེ་བཞུགས་གནས་ཀྱི་ཁང་བའི་སྟེང་འོག་ཐམས་ཅད་
དང་ཉེ་འཁོར་ཐམས་ཅད་དུ་དྲི་བཟང་གིས་ཉིན་ཞག་མང་པོར་ཁྱབ་པ་ཀུན་གྱིས་མཐུན་སྣང་
དུ་གྱུར། དེ་ཅི་ཡིན་ཞེས་བླ་མ་རིན་པོ་ཆེ་ལ་ཞུས་པ་ན། དེ་ནི་བདག་གིས་ཆོས་རྗེ་ཀུན་མཁྱེན་
ཆེན་པོའི་སྐྱེས་རབས་སྤྱི་དང་ཁྱད་པར་རིགས་ལྡན་པདྨ་དཀར་པོའི་རྣམ་ཐར་འབྲི་ཁུལ་བྱེད་
པ་ལ་ཤམྦྷ་ལ་ནས་ལྟ་སྐོར་བྱེད་པའི་འགྲིམ་འགྲུལ་རེ་ཡོད་པས་མ་ལ་ཡའི་ཙན་དན་དང་དབྱུག་
པ་ཡིད་ཀྱི་ཤུགས་ཅན་གྱི་དྲི་བསུང་ཡིན་པ་འདྲ། ཞེས་གསུངས། གཞན་ཡང་འདི་སྐོར་དང་
སྐྱེས་རབས་རྩོམ་པ་མཇུག་རྫོགས་པའི་སྐབས་སོགས་སུ་དེ་ཕྱོགས་ཀྱི་རྟོགས་ལྡན་གྱི་སྐྱེས་
བུ་དམ་པ་འགའ་རེའི་ཉམས་དང་རྨི་ལམ་སོགས་སུ་འཛམ་ཐང་དུ་ཤམྦྷ་ལའི་མི་མང་པོས་
གང་སོང་བའི་སྣང་བ་ཤར་ཞེས་གྲགས་སོ། །སྐྱེས་རབས་རྩོམ་པ་མཇུག་གྲུབ་པའི་སྔར་ནུབ་
ཐུགས་སློབ་མཆོག་གྱུར་བླ་མ་ཚོགས་གཉིས་ཀྱི་མནལ་ལམ་དུ་མཁའ་དབྱིངས་སུ་ཟླ་བའི་
དཀྱིལ་འཁོར་ཉ་གང་བ་འོད་འབར་པ་ཞིག་ཤར་ཡོད་པ་རྨིས། དེའི་ཕྱི་ཉིན་ཐུགས་སློབ་ཚོགས་
གཉིས་སོགས་ལ་བླ་མ་རིན་པོ་ཆེས་དེ་རིང་གཟའ་སྐར་བཟང་པོ་ལ་མཆོད་པ་བཤམས་བཀོད་
ལེགས་པོ་ཞིག་གྱིས་དང་ངེད་གཉིས་ཀྱིས་སྐྱེས་རབས་ཀྱི་མཇུག་རྩོམ་དང་མཛད་བྱང་བྲིས་
ཏེ་འུ་ཅག་གིས་མཉམ་དུ་མཆོད་པ་འབུལ་ཏེ་སྨོན་ལམ་འདེབས་གསུངས། མཆོད་པ་བཤམས་
ཟིན་པ་ན་གསོལ་འདེབས་དངོས་གྲུབ་འབྱུང་གནས་མ་གྲངས་མང་ཐོན་གསུངས། ཡང་དེ་
ལ་དངོས་བཤམས་གཟུངས་རིག་སོགས་ཐོགས་ལ་ཐོན་གསུངས། དེ་ནས་དེ་གཉིས་ལ་འདིར་
འབད་དགེ་བ་སོགས་བཏགས་ཏེ་ཚན་གསུམ་པོ་མཉམ་དུ་འདོན་གསུངས་ནས་དཔོན་སློབ་
209



ཇོ་ནང་དཔེ་ཚོགས།
སྤྱིའི་དེབ་དགུ་བཅུ་པ།
རྣམས་ཀྱིས་ལྷན་གཅིག་ཏུ་ཐུགས་བསྐྱེད་རྒྱ་ཆེ་བའི་སྒོ་ནས་མཆོད་པ་དང་བསྟན་འགྲོའི་
དོན་དུ་སྨོན་ལམ་རྣམ་པར་དག་པ་བཏབ།རྟེན་འབྲེལ་དུ་སྐྱེས་རབས་ཀྱི་དབུ་གཞུང་མཇུག་
གསུམ་གྱི་ལུང་ཙམ་གསུངས། ཉིན་དེར་ཀ་ཐོག་བྱམས་པའམ་ངེས་ཕུན་དང༌། ཆོས་རིན་།
བྱམས་པ་དཔལ་སོགས་གྲྭ་བཙུན་ཁ་ཤས་ལ། ཟབ་ལམ་རྡོ་རྗེའི་རྣལ་འབྱོར་སྦྱོར་བ་ཡན་
ལག་དྲུག་གི་ཐུན་མོང་གི་སྔོན་འགྲོ་སྐྱབས་འགྲོ། སེམས་བསྐྱེད། ཡིག་བརྒྱ། མཎྜལ། བླ་མའི་
རྣལ་འབྱོར་ཏེ་ལྔ་དང་། ཐུན་མོང་མ་ཡིན་པའི་སྔོན་འགྲོ་དང་པོ་དུས་འཁོར་ལྷན་སྐྱེས་ཀྱི་
བསྐྱེད་རིམ་དང་བཅས་པའི་ཟབ་ཁྲིད་བཀའ་དྲིན་དུ་བསྩལ། དེའི་ནུབ་མོར་ནམ་མཁའ་
སྔོ་སངས་ཤིན་ཏུ་དྭངས་པ་ལ་སྤྲིན་གོསར་མཆོད་རྟེན་སྐུ་འབུམ་མཐོང་གྲོལ་ལྟ་བུ་དབྱིབས་
ཤིན་ཏུ་དོད་པོ་ཞིག་ཤར་བ་སོགས་ཕྱི་ནང་གསང་བའི་དགེ་ལེགས་ཀྱི་མཚན་མ་ངོ་མཚར་
བ་དཔག་ཏུ་མེད་པ་ཡོད་དོ། །དེ་སྐབས་བླ་མ་ཚོགས་གཉིས་ཀྱིས་སྐྱབས་རྗེ་བདག་ཉིད་
ཆེན་པོ་མ་ཏི་རིན་པོ་ཆེ་ལ་ཀུན་མཁྱེན་ཡབ་སྲས་རྣམས་ལ་མཆོད་པའི་མཆོད་འཕྲེང་མཛེས་
པ་ངོ་མཚར་ཅན་ཞིག་རྩོམ་པར་ཞུས་ཏེ། བླ་མ་རིན་ཆེའི་ཐུགས་དགྱེས་པའི་སྒོ་ནས་གཏང་
རག་གི་ཚུལ་དུ་ཐུང་མྱུར་ནས་རྩོམ་པར་ཞལ་གྱིས་བཞེས་ཤིང༌། ཕྱིས་སུ་མི་རིང་བར་མཆོད་
འཕྲེང་དང་རྣམ་ཐར་བཀླག་ཆོག་སོགས་ཀྱང་བཀའ་རྩོམ་གནང་། འདི་སྐོར་ཞིག་ཏུ་ས་
དམར་དཔལ་རྩེ་དགོན་གྱི་གྲུབ་པའི་དབང་ཕྱུག་ཆེན་པོ་བླ་མ་བཟང་དགའི་མནལ་ལམ་དུ།
འཛམ་ཐང་དུ་ཤམྦྷ་ལའི་མི་མང་པོས་གང་འདུག་པ་དང་། དེ་ནས་ཁོང་གིས་གནས་ལུགས་
ལ་མཉམ་པར་བཞག་པའི་སྣང་ངོར་སྟོང་གཟུགས་ཀྱི་རྣམ་པའི་ཐིག་ལེ་ལྗང་གུ་ཞིག་གི་
དབུས་སུ་ཆོས་རྗེ་ཀུན་མཁྱེན་ཆེན་པོ་སྐུ་མདོག་དཀར་པོ་བལྟ་བས་ཆོག་མི་ཤེས་པ་འགའ་
ཡོད་ལ། དེ་ལས་ཀུན་མཁྱེན་ཆེན་པོའི་སྐུ་ཤིན་ཏུ་མང་པོ་ཁ་བ་བུ་ཡུག་འཚུབ་པ་ལྟར་བྱོན།
དེ་ཚེ་ངོ་མི་ཤེས་པ་ཞིག་གིས་འདི་དག་ནི་བླ་མ་བློ་གྲོས་གྲགས་པའི་སྒྱུ་འཕྲུལ་རེད། ཁྱོད་
210



ཤོར་འཛམ་ཐང་པ་ངག་དབང་བློ་གྲོས་གྲགས་པའི་རྣམ་ཐར།
པོད་དང་པོ།
མཁོན་ཀུན་དགའ་ཤེས་རབ་གསལ་བྱེད།
བླ་མ་བློ་གྲོས་གྲགས་པའི་མདུན་དུ་སོང་ཟེར་བ་རྨིས། དེ་མ་ཐག་མནལ་སད་དེ་ས་དམར་
ནས་གློ་བུར་དུ་འཛམ་ཐང་ལ་སྐྱབས་མགོན་མ་ཏི་རིན་པོ་ཆེའི་མདུན་དུ་ཕེབས། དེའི་སྐབས་
སྐྱབས་རྗེ་མ་ཏི་རིན་པོ་ཆེས་ཀུན་མཁྱེན་མཆོད་འཕྲེང་དང་རྣམ་ཐར་བཀླག་ཆོག་སོགས་རྩོམ་
པ་ལེགས་པར་གྲུབ་སྟེ། སློབ་མ་མང་ཙམ་ཞིག་ལ་དེ་དག་གི་ཁྲིད་ལུང་གནང་བ་དང་དཔོན་
སློབ་རྣམས་ཀྱིས་གསང་བའི་སྒོ་ནས་ཀུན་མཁྱེན་མཆོད་ཆོག་དང་རྣམ་ཐར་སོགས་གསུང་
སྒྲོག་བྱེད་པའི་སྐབས་ཡིན། འདི་སྐོར་གོང་འོག་ཅི་རིགས་སུ་སླར་ཡང་གྱང་ནག་ཀུན་འོད། ཀ་
ཐོག་ཀུན་ལྷུན། ཚུལ་ཁྲིམས་བཟང་པོ། སྟོབས་ལྡན་སོགས་གྲྭ་བཙུན་དུ་མ་ལ་རྫོགས་རིམ་
སྦྱོར་བ་ཡན་ལག་དྲུག་གི་ཁྲིད་ལུང་བཀའ་དྲིན་དུ་བསྩལ། ལོ་འདིར་དུས་ཀྱི་དབང་གིས་ཤིན་
ཏུ་གསང་བའི་སྒོ་ནས། ཐུགས་སྲས་མཆོག་གྱུར་ཉེ་གནས་ཡོན་ཏན་བཟང་སོགས་ནང་སློབ་
སྐལ་ལྡན་གྱི་གདུལ་བྱ་སྣོད་ལྡན་དབང་རྣོན་ཁ་ཤས་ལ། རིགས་དང་དཀྱིལ་འཁོར་རྒྱ་མཚོའི་
ཁྱབ་བདག་བླ་མ་རྡོ་རྗེ་འཆང་གང་ཉིད་དཀྱིལ་འཁོར་གྱི་གཙོ་བོ་བདེ་སྟོང་དུས་ཀྱི་འཁོར་ལོའི་
ངོ་བོར་བཞེངས་ཏེ། གཉིས་མེད་རྒྱུད་ཀྱི་རྒྱལ་པོ་དཔལ་མཆོག་དུས་ཀྱི་འཁོར་ལོའི་སྨིན་བྱེད་
དུས་འཁོར་དབང་མོ་ཆེ་ཞེས་པ། སློབ་མ་རྗེས་འཛིན། སྟ་གོན། བྱིས་པ་འཇུག་པའི་དབང་བདུན།
མཆོག་གི་དབང་གོང་མ། མཆོག་དབང་ཁྱད་པར་ཅན། བདག་པོ། བདག་ཆེན་དང་བཅས་
པའི་དབང་ཡོངས་སུ་རྫོགས་པར་གནང་སྟེ་སློབ་ཚོགས་རྣམས་ཀྱི་རྒྱུད་ལ་སྐུ་བཞི་མངོན་དུ་
འགྱུར་རུང་གི་ས་བོན་ཁྱད་པར་ཅན་ཐེབས་ངེས་སུ་མཛད་དོ། །
དགུང་གྲངས་ང་བཞི་བཞེས་པ་བག་ཡོད་ཅེས་ཆུ་མོ་གླང་གི་༼༡༩༧༣ ཌལོ་འདིའི་ཟླ་བ་
དང་པོའི་ཚེས་བཅུ་གཅིག་སྐོར་ལ་ཤུག་མདའི་མཁས་གྲུབ་འོད་སོགས་གྲྭ་བཙུན་འགའ་ཞིག་
ལ་སོ་སོར་ཐར་པ་དགེ་ཚུལ་གྱི་བསླབ་སྡོམ་གནང་སྟེ་ཚུལ་ཁྲིམས་ཀྱི་བསླབ་པ་ལ་བཀོད།
འདི་སྐོར་སྔ་ཕྱི་ཅི་རིགས་པར་ཤུག་མདའི་བླ་མ་གོང་གསལ་སོགས་ལ་རྗེ་བླ་མ་ཉིད་ཀྱིས་མཛད་
2Π



ཇོ་ནུང་དཔེ་ཚོགས།
སྤྱིའི་དེབ་དགུ་བཅུ་པ།
པའི་འཕོ་བ་དང༌། རྡོར་སེམས། རྟ་མགྲིན་གྱི་ཁྲིད་ལུང་སོགས་ཆོས་བཀའ་ཅི་རིགས་པ་
བཀའ་དྲིན་དུ་བསྩལ། བླ་མ་རིག་དགའ་སོགས་ལ་དུས་འཁོར་ལྷ་དགུའི་ཁྲིད་ལུང་གནང་།
འཛི་སྲིབ་འོད་གསལ་ཉི་མ་སོགས་ལ་ཟབ་ལམ་སྦྱོར་དྲུག་གི་ཐུན་མོང་གི་སྔོན་འགྲོ་འབུམ་
ལྔའི་ཁྲིད་གནང་། ལོ་སྟོད་དཔྱིད་ཀྱི་དུས་སུ་སླར་ཡང་ཀ་ཐོག་བྱམས་པའམ་ངེས་ཕུན་དང་།
ཆོས་རིན། བྱམས་པ་དཔལ་སོགས་གྲྭ་བཙུན་ཁ་ཤས་ལ་སྤྲོས་མེད་ཀྱི་སྒོ་ནས་མཆོག་དབང་
གོང་མ་བཞི་བསྡུས་པ་ཞིག་བསྐུར་ཏེ་སྦྱོར་བ་ཡན་ལག་དྲུག་ པའི་ཐུན་མོང་མ་ཡིན་པའི་
སྔོན་འགྲོ་གཉིས་པ་དབེན་གསུམ་གྱི་ཁྲིད་ཟབ་རྒྱས་སུ་བཀའ་དྲིན་དུ་བསྩལ། འཛི་སྲིབ་
ཏེར་ཀའི་ཕུར་བུའམ་ཀརྨ་དང༌། འབའ་མདའི་རྡོ་རྗེ་དཔལ་སོགས་ལ་སྦྱོར་དྲུག་གི་སྔོན་འགྲོ་
ཕྱག་དང་སྐྱབས་འགྲོའི་ཁྲིད་རྒྱས་པར་གནང་། ཡང་རབ་ཁའི་མཐོང་ལྡན་དང་ཀུན་ལྷུན་།
ཤུག་མདའི་མཁས་གྲུབ་བཟང་སོགས་གྲྭ་གཞོན་དུ་མ་ལ་དགེ་ཚུལ་གྱི་སྡོམ་པ་གནང་སྟེ་
ཚུལ་ཁྲིམས་ཀྱི་བསླབ་པ་རིན་པོ་ཆེ་ལ་བཀོད། འདི་སྐོར་གོང་འོག་ཀུན་ཏུ་རིག་གསར་གྱི་
རྩུབ་སྤྱོད་ཛ་དྲག་ཤིན་ཏུ་ཆེ་ཞིང་བླ་མ་རིན་པོ་ཆེ་སྐུ་ངལ་ཤིན་ཏུ་ཆེ་བའི་སྐབས་སུ་ཡང་བསྟན་
འགྲོའི་དོན་ལ་ཐུགས་བསྐྱེད་རྒྱ་ཆེ་ཞིང་སྙིང་སྟོབས་ཀྱི་གོ་ཆ་རབ་ཏུ་བརྟན་པོའི་སྒོ་ནས་
རྒྱལ་སྲས་བྱང་ཆུབ་སེམས་དཔའི་སྤྱོད་པས་དཀའ་ཚེགས་ལ་མི་འཛེམས་པར་མངོན་ལྐོག་
ཅི་རིགས་པར་དད་ལྡན་གདུལ་བྱ་སློབ་མའི་ཚོགས་ལ་ཁམས་དབང་མོས་པ་དང་མཐུན་
པར་གང་ལ་གང་འདུལ་ ངོས་ཁྲིད་གནང་བ་དང་བཀའ་ཆོས་རྩོམ་པ་སོགས་རྣམ་དཀར་
ཆོས་ཀྱི་བྱ་བ་མཚམས་འཇོག་ཅུང་ཟད་ཀྱང་མི་བྱེད་དེ། ས་སྐྱ་པཎ་ཆེན་གྱིས། མཁས་པ་
ཤིན་ཏུ་རྒུད་ན་ཡང་། །ལེགས་བཤད་གཏམ་གྱིས་གཞན་དགའ་བྱེད། །བླུན་པོ་འབྱོར་པར་
གྱུར་ཚེ་ཡང་། །རྩོད་པ་ཁོ་ནས་རང་གཞན་སྲེག །ཅེས་གསུངས་པ་ལྟར། ལོ་འདིའི་ཟླ་བ་
ལྔ་པའི་ཡར་ཚེས་བཞི་པར་གཟའ་སྐར་རྒྱལ་ཕུར་ཟུང་དུ་འཇུག་པར་དོན་དུ་གཉེར་མཁན་
་་འདུལ་གྱི་ཆོས་
212



ངོད་དང་པོ།
མཁན་ཀུན་དགའ་ཤེས་རབ་གསལ་བྱེད། ཤར་འཛམ་ཐང་པ་ངག་དབང་བློ་གྲོས་གྲགས་པའི་རྣམ་ཐར།
དུ་མའི་རེ་འདུན་ལྟར། འཇམ་མགོན་ཏཱ་ར་ནཱ་ཐས་མཛད་པའི་འཕགས་པ་འཇིག་རྟེན་དབང་
ཕྱུག་གི་བསྟོད་པའི་ཚིག་འགྲེལ་རྩོམ་པའི་དབུ་བཟུང་ཞག་གསུམ་གྱི་ནང་དུ་ལོང་སྐབས་གང་
ཡོད་དུས་སུ་རྩོམ་པར་མཛད། འདིའི་མཛད་བྱང་གི་མཇུག་ཏུ། འདིར་རྩ་བ་དཔེ་མི་དག་པ་
སོགས་ལེགས་བཅོས་ཆ་རྐྱེན་ཆེར་མ་འཛོམས་ཀྱང་གང་བྱུང་ཙམ་གྱི་ཆ་ནས། དེ་ལུགས་ཚིག་
འགྲེལ་ཉུང་བསྡུས་ཆུ་གླང་ཟླ་བ་ལྔ་པའི་ཡར་ཚེས་བཞི་པར་གཟའ་སྐར་རྒྱལ་ཕུར་ཟུང་དུ་
འཇུག་པ པར་མགོ་བཟུང་ཞག་གསུམ་ཁོངས་ལོང་སྐབས་གང་ཡོད་དུས་སུ་ལེགས་བརྗོད་
བགྱི་བ་པོ་ནི། སྒོ་གསུམ་ཟུག་རྔུས་རྨོངས་དུབ་པ་མ་ཏི་ཞེས་ཉམ་ལྷག་པར་ཆུང་ངུར་གནས་
པ་ཞིག་སྟེ། ཞེས་གསུངས་ཏེ། བརྒྱད་སྟོང་འགྲེལ་ཆེན་ལས། གཞན་དོན་བརྩེ་བ་ཅན་རྣམས་
སྲོག་ཕྱིར་ཡང་། །རང་གི་ནུས་པ་ལྷོད་པར་མི་བྱེད་དེ། །སྐྱེས་བུ་དམ་པ་ཁུར་ལྕི་ཁུར་བ་དག །
ཉམ་ངའི་གནས་སུ་ནམ་ཡང་འདོར་མི་བྱེད། །ཅེས་གསུངས་པའི་ལུང་དོན་དང་ཤིན་ཏུ་
མཐུན་ནོ། །
འདི་སྐོར་ཞིག་ཏུ་མགོ་ལོག་ཡར་ཐང་ཨ་སྐྱོང་རྒྱ་དགོན་གྱི་རྡོ་རྗེ་སློབ་དཔོན་མདོས་
དབོན་པོ་སངས་རྒྱས་རྡོ་རྗེ་སྐུ་སྙུང་ཚུལ་བཞེས་ཏེ། དེའི་ཞབས་བརྟན་གྱི་ཆེད་དུ་དབོན་
པོའི་ཐུགས་སློབ་མཆོག་གྱུར་ཕུན་ཚོགས་སོགས་འཛམ་ཐང་དུ་སླེབས་ཏེ་བླ་མ་བློས་འཕྲིན་
ལ་དོན་དེ་ཞུས་པས། བླ་མ་བློས་འཕྲིན་ཐམས་ཅད་མཁྱེན་པ་སྐྱབས་མགོན་མ་ཏི་རིན་པོ་
ཆེའི་མདུན་དུ་ཕེབས་ཏེ། ཁོང་མ་ཏི་རིན་པོ་ཆེའི་མདུན་དུ་སླེབས་མ་ཐག་མ་ཏི་རིན་པོ་ཆེའི་
ཞལ་ནས་དེ་རིང་ཁྱེད་འདིར་བྱོན་པ་ཤིན་ཏུ་ལེགས། ད་ནངས་ཐོ་རངས་ཁར་བདག་གི་རྨི་
ལམ་འོད་གསལ་གྱི་སྣང་བར་ཧཱུཾ་ཡིག་ཅིག་ཐོལ་གྱིས་བྱུང་། དེ་གནས་འགྱུར་ཏེ་རྡོ་རྗེ་སྔོན་
པོ་སྔོ་སངས་རྩེ་དགུ་པ་རྩེ་མོ་ཉི་ཤུ་རྩ་གཉིས་པ་རྩེ་མོ་སྟོང་དང་ལྡན་པ་ཅན་དུ་རིམ་པར་གྱུར།
མཐར་དེ་གནས་འགྱུར་ནས་རྒྱུད་སྡེའི་ལྷ་ཞིག་ཏུ་གྱུར་ཏེ་མངོན་པར་བྱང་ཆུབ་པའི་སྣང་བ་
213



ཇོ་ནང་དཔེ་ཚོགས།
སྤྱིའི་དེབ་དགུ་བཅུ་པ།
ཤར་ཞིང་དགའ་སྤྲོ་ཚད་མེད་སྐྱེས། རྟེན་འབྲེལ་ཤིན་ཏུ་འགྲིགས། ཁྱེད་ཉིད་སྐུ་ཚེ་ཞབས་
པད་ཡུན་རིང་དུ་བརྟན་ཞིང་བསྟན་འགྲོའི་དོན་དུ་མཛད་པ་འཕྲིན་ལས་ཤིན་ཏུ་རྒྱས་པར་
འགྱུར་ངེས་ཡིན་ཞེས་སོགས་ཐུགས་དགྱེས་པའི་སྒོ་ནས་གཟེངས་བསྟོད་ཀྱི་ཞལ་གསུང་
མང་དུ་གནང་ཞིང་གདན་ཆ་སྤུས་ལེགས་སོགས་དངོས་རྫས་གྱ་ནོམ་པའི་ལེགས་སྐྱེས་དང་
ཐུགས་སྨོན་རྣམ་པར་དག་པས་བརྟན་བཞུགས་ཀྱང་ཕུལ། དབོན་པོ་སངས་རྒྱས་རྡོ་རྗེའི་
ཞབས་བརྟན་ཆེད་ཁོང་རྣམ་གཉིས་ཀྱིས་ཐུགས་གྲོས་ཞིབ་མཐུན་མཛད་དེ་དེ་ལྟར་བསྒྲུབ་
པར་བྱས། དེ་ལྟར་ཐམས་ཅད་མཁྱེན་པ་མ་ཏི་རིན་པོ་ཆེས་གསུངས་པ་ལྟར་མཁས་པའི་
དབང་པོ་བློ་བཟང་འཕྲིན་ལས་མཆོག་ནི་བསྟན་འགྲོའི་དོན་དུ་སྐུ་ཚེ་ཡུན་རིང་དུ་བཞུགས་
ཤིང་ཕྱིས་སུ་བསྟན་པ་བསྐྱར་དར་གྱི་རྫོགས་ལྡན་གསར་བ་ཤར་བའི་སྐབས་སུ་ཁོང་གིས་
ལུང་རྟོགས་ཀྱི་བསྟན་པ་བཤད་སྒྲུབ་ཀྱིས་འཛིན་སྐྱོང་སྤེལ་གསུམ་རྒྱ་ཆེར་མཛད་དེ་རྒྱལ་
བའི་བསྟན་པ་རིན་པོ་ཆེ་སྤྱི་དང་ཁྱད་པར་རྒྱལ་བ་གཉིས་པ་ཇོ་ནང་པའི་རིང་ལུགས་དྲི་མ་
མེད་པ་འདི་ཉིད་ཉམས་པ་སླར་གསོ་དང་མ་ཉམས་པ་གོང་འཕེལ་གྱི་ཕྱོགས་ལ་མཛད་
རྗེས་བླ་ན་མེད་པ་གནང་བ་མཐོང་ཆོས་མངོན་གསལ་འདི་ག་ལྟར་རོ། །དེའི་ཕྱི་ཉིན་ཡར་
ཐང་གི་གྲྭ་བ་ཕུན་ཚོགས་ཡང་སྐྱབས་མགོན་མ་ཏི་ཀིརྟི་མཆོག་གི་མདུན་དུ་བཅར་ཏེ་བླ་མ་
སངས་རྡོར་གྱི་བསྐུར་བའི་སྟན་དཀར་བོ་དྲི་མ་མེད་པ་སོགས་ཕུལ་ཞིང་སྙུང་ཚུལ་སོགས་
ཞུས་ཚེ་སྐྱབས་མགོན་མཆོག་གི་ཞལ་ནས། རང་རེ་རྒྱལ་བ་ཇོ་ནང་པ་ལ་ཆོས་དང་འཇིག་
རྟེན་མི་ལུགས་ལྷ་ལུགས་སོགས་གང་ཐད་ནས་ཁོང་གི་གོང་ན་མེད་པའི་མཆོག་ཡིན་པས་
ཞབས་བརྟན་དང་སྐུའི་རིམ་གྲོ་སྒྲུབ་ལོས་དགོས། འོན་ཀྱང་ཁོང་གི་ཐུགས་ལ་འཕྲོད་པའི་
མདུན་འདུག་པ་བཟ་
དྲུག་པ་བཟང་པོ་ཞིག་གིས་ཞབས་ཕྱི་ལེགས་པ་ཞུ་རྒྱུ་གལ་ཆེ། སྨན་པ་མང་པོ་ལ་
ཡང་མི་སྟོན་ཅིང་ཉེ་འཁོར་ནས་འུར་ཟིང་མང་པོ་མ་བྱས་ན་བཟང་གསུངས་ཤིང་དབོན་པོ་
j4



ཤར་འཛམ་ཐང་པ་ངག་དབང་བློ་གྲོས་གྲགས་པའི་རྣམ་ཐར།
པོད་དང་པོ།
མཁན་ཀུན་དགའ་ཤེས་རབ་གསལ་བྱེད།
ལ་རྟེན་འདུས་འགངས་ཆེན་དང་ཞལ་ཕོར་བཀྲ་ཤིས་རྟགས་བརྒྱད་ཀྱི་རི་མོས་མཚན་པ་
དང་གོས་དར་སྲིད་དུ་རིང་ཞིང་དྲི་མ་མེད་པ་བཅས་ལེགས་སྐྱེས་སུ་བསྐུར། ཕུན་ཚོགས་
ཀྱིས་ཞུས་ངོར་བླ་མ་སངས་རྡོར་གྱི་གསོལ་འདེབས་ཚན་གཉིས་ཤོ་ལོ་ཀ་རེ་རེ་ལྗགས་རྩོམ་
གནང་། ཕུན་ཚོགས་ལ་ཁྱོད་འདྲའི་སློབ་མ་དད་ལྡན་གྱིས་བླ་མའི་ཞབས་ཕྱི་ངེས་པར་འགྲུབ་
རྒྱུ་རེད་ཅེས་གསུངས། དེ་ནི་ཕྱིས་སུ་ཕུན་ཚོགས་ ཀྱིས་རྩོམ་སྐུལ་དང་ས་བོན་ཚོལ་སྡུད་
སོགས་ཁོ་བོའི་བཀའ་དྲིན་ཅན་གྱི་བླ་མ་སངས་རྡོར་གྱི་རྣམ་ཐར་རྩོམ་པའི་མཐུན་རྐྱེན་སྒྲུབ་
པ་དེ་མཁྱེན་པ་ཡིན་སྙམ་ཟེར། གཞན་ཡང་སྐྱབས་མཆོག་མ་ཏི་རིན་པོ་ཆེས་ཕུན་ཚོགས་ལ་
ཆོས་འབྲེལ་དུ་དུས་འཁོར་ལྷན་སྐྱེས་ཀྱི་བཟླས་ལུང་དང་སྦྱོར་དྲུག་སྨོན་ལམ་སོགས་དང་
གཞན་ཡང་ཞལ་གདམས་དང་བསླབ་བྱ་སོགས་ཐུགས་དགྱེས་པས་གསུང་གླེང་མང་པོ་གནང་།
ཡང་ཕུན་ཚོགས་ཀྱིས་བླ་མ་བློས་འཕྲིན་ལ་བླ་མ་སངས་རྡོར་གྱིས་སྦྱར་བའི་རྟེན་འདུས་ལ་དཀར་
ཆག་རྩོམ་པར་ཞུས་ཚེ་ཁོང་གིས་ཁོ་བོ་ལ་དཀའ་ངལ་མང་པོ་ཞིག་དགོས་པ་རེད། དེ་བས་བླ་
མ་བློས་གྲགས་ལ་ཞུས་དང་ལས་སླ་བས་ལེགས་པོ་རྩོམ་རྒྱུ་རེད་ཅེས་གསུངས་པ་ལྟར་ཕྱིས་སུ་
སྐྱབས་མཆོག་མ་ཏི་རིན་པོ་ཆེ་ལ་ཞུས་ཏེ་རྟེན་འདུས་ཀྱི་དཀར་ཆག་ཡང་རྩོམ་པར་མཛད་དོ། །
ཞེས་སྙིགས་དུས་ཀྱི་ཐམས་ཅད་མཁྱེན་པ་ཆེན་པོ་ཤར་འཛམ་ཐང་པ་ངག་དབང་བློ་གྲོས་
གྲགས་པའི་རྣམ་པར་ཐར་པ་དད་པའི་པདྨོ་བཞད་པའི་ལེགས་བཤད་ཉི་མའི་འོད་ཟེར་ཞེས་བྱ་
བ་ལས་བཙོན་གྲོལ་ཐོབ་སྟེ་སླར་ཡང་འཛམ་ཐང་ཆོས་ཀྱི་གྲོང་ཁྱེར་དུ་བཞུགས་ནས་ཆེར་སྙིགས་
བསྟན་འགྲོའི་རྒུད་པ་མཐའ་དག་རྨང་ནས་གསོས་པའི་སྐབས་ཏེ་དགུ་པའོ།།
ལྔ་པ། ལོ་ཚིགས་དང་དུས་ཚོད་གོ་རིམ་སོགས་གསལ་བོར་ངེས་མི་ནུས་པའི་རྨད་དུ་
བྱུང་བའི་མཛད་པ་ཐོར་བུ་རྣམས་ཕྱོགས་གཅིག་ཏུ་བཀོད་པའི་ཚུལ། ཐམས་ཅད་མཁྱེན་པ་
མ་ཏི་རིན་པོ་ཆེ་དུས་ཀྱི་ཁྲི་མོན་ནས་ཕྱིར་འཛམ་ཐང་ཆོས་ཀྱི་གྲོང་ཁྱེར་དུ་ཕེབས་པ་ནས་བཟུང་
།།
zi5



ཛ་ཆུང་དང་་ཚིགས།
སྤྱིའི་དེབ་ངགུ་བཅུ་པ།
ཕལ་ཆེར་འདི་སྐོར་བར་གྱི་ལོ་ཚིགས་དང་དུས་ཚོད་གོ་རིམ་སོགས་གསལ་བོར་ངེས་མི་ནུས་
པའི་ངོ་མཚར་རྨད་དུ་བྱུང་བའི་མཛད་པ་ཐོར་བུ་རྣམས་འདིར་ཕྱོགས་གཅིག་ཏུ་འགོད་པ་ལ།
བར་སྐབས་ཤིག་ཏུ། སྙིགས་དུས་ཀྱི་ཐམས་ཅད་མཁྱེན་པ་སྐྱབས་མཆོག་མཚུངས་མེད་མ་ཏི་
རིན་པོ་ཆེས། རྗེ་བཙུན་ཐམས་ཅད་མཁྱེན་པ་ལ་མི་ཕྱེད་པའི་དད་ལྡན་བིདྱ་ཤྲཱི་སོགས་ཀྱིས་
བསྐུལ་ངོར་རྗེ་ཏཱ་ར་ནཱ་ཐའི་ཁྱད་འཕགས་མཛད་ཆེན་གྱི་རྟོགས་བརྗོད་དང་འབྲེལ་བའི་ སྐུ་
འདས་པའི་ཚུལ་གྱི་རྣམ་པར་ཐར་པ་འཇམ་མགོན་དགྱེས་པའི་ཀུན་བཟང་མཆོད་སྤྲིན་ཞེས་
བྱ་བ་རྩོམ་པར་མཛད། དེའི་སྐབས་སུ། འཇམ་མགོན་ཏཱ་ར་ནཱ་ཐའི་རང་རྣམ་དང་གསང་
རྣམ་སོགས་སུ་འཁོད་པ་དང་མ་འཁོད་པའི་ཁྱད་འཕགས་ཀྱི་མཛད་པ་མང་པོ་རང་ཤུགས་
ཀྱིས་ཐུགས་ལ་ཤར་ཞིང་གསལ་བར་གྱུར་ཏེ། ཉིད་ཀྱི་ཞལ་ནས། བདག་རྗེ་བཙུན་ཏཱ་ར་ནཱ་
ཐའི་སྤྲུལ་པ་ཡིན་ཞེས་བརྗོད་ན་ངོ་ཚ་བའི་གནས་ཤིག་ཡིན་མོད། སྤྲུལ་བའི་ཆ་ཤས་སམ་
བྱིན་གྱིས་བརླབས་པའི་སྤྲུལ་པ་ཙམ་ཡིན་ཞེས་བརྗོད་ཀྱང་མི་ཆོག་པ་མེད་སྙམ། ཞེས་དང༌།
སྦྱངས་པ་མ་འདིས་མཆོག་སྤྲུལ་དང༌། བླ་མ་ངག་དབང་དཀོན་མཆོག་དར་རྒྱས་གཉིས་
ཀྱང་རྗེ་བཙུན་གྱི་སྤྲུལ་པའི་ཆ་ཤས་རེ་ཡིན་ནའང་ད་ལྟ་སྤྲུལ་པ་བསྡུས་ཟིན་པ་རེད། གཞན་
ཡང་ཕྱོགས་འདིར་རྗེ་བཙུན་ཐམས་ཅད་མཁྱེན་པ་མཆོག་གི་སྤྲུལ་པ་འགའ་རེ་ཡོད་ཀྱང་མིང་
ནས་སྨོས་ན་སྤྲུལ་པ་བསྡུ་ཉེན་ཡོད་པས་སྨོས་མི་རུང་། ཞེས་གསུངས། འཇམ་པའི་དབྱངས་
དགེ་བའི་བཤེས་གཉེན་གྱི་གཟུགས་སུ་བྱོན་པ་མདོ་སྔགས་གཞུང་ལུགས་རྒྱ་མཚོའི་གླེགས་
བམ་གཅིག་གྱུར་མ་ཧཱ་པཎྜི་ཏ་མ་ཏིའི་མཚན་ཅན་མཆོག་གིས། དུས་དབང་གིས་དཔེ་ཆ་སོགས་
སྐུ་གསུང་ཐུགས་རྟེན་གྱི་རིགས་སུ་གྱུར་པ་ཅུང་ཟད་ཙམ་ཡང་འཆང་མི་ཆོག་པའི་དུས་སུ་
ཡང་། མདོ་སྔགས་ཀྱི་དགོངས་འགྲེལ་སོགས་གཞུང་ལུགས་དང་། རིག་གནས། རྒྱུད་སྡེའི་
སྒྲུབ་ཐབས་དང་དཀྱིལ་ཆོག་སོགས་གསུང་ཆོས་གང་རྩོམ་ན། ཡིག་ཆ་མང་པོར་དཔེ་གཟིགས་
i6



པོད་དང་པོ།
ཁན་ཀུན་དགའ་ཤེས་རབ་གསལ་བྱེད། ཤར་འཛམ་ཐང་པ་ཁག་དང་བློ་གྲོས་གྲགས་པཀཾ་རྣམ་ཐར།
དང་རྟོག་ཞིབ་སོགས་བྱེད་མི་དགོས་པར་ཤར་མར་རྩོམ་ཞིང་། མ་ཟད་སྐུལ་བ་པོ་དུ་མས་ཅིག་
ཅར་ཞུས་ན་ཡང་། ཡི་གེ་པ་དུ་མ་ལ་དུས་མཉམ་དུ་གསུངས་པར་མཛད་ཅིང་། ལུང་འདྲེན་
གང་དགོས་དང་སྐབས་སུ་གང་བབ་ཐམས་ཅད་ལུང་ཁུངས་དང་བཅས་པ་ཐོགས་པ་མེད་པར་
ཤར་མར་གསུངས་པ་སོགས་ལ་དཔག་ན་བཀའ་མདོ་རྒྱུད་བསྟན་བཅོས། འཕགས་བོད་ཀྱི་
མཁས་པ་མཐའ་དག་གི་གསུང་རབ་མ་ལུས་པའི་ཚིག་དོན་ཡོངས་སུ་རྫོགས་པ་ཐམས་ཅད་
མཁྱེན་པ་མཚུངས་བྲལ་བླ་མ་མཆོག་གི་ཐུགས་ལ་མ་
ད་ལ་མ་འདྲེས་མ་ནོར་བར་གསལ་བོར་མངའ་
བ་ལ་ཐེ་ཚོམ་ཙམ་ཡང་མི་དགོས་པར་མངོན་གསལ་ཡིན། ཁོང་གིས་གསུང་ཆོས་རྩོམ་པའི་
དུས་སུ་གཞན་ལ་ཞལ་བརྡ་གནང་བཞིན་རྩོམ་པར་མཛད་ཚེ། ཉེ་གནས་ཡི་གེ་པ་ཡོན་ཏན་
བཟང་གིས། ཁྱེད་ཀྱིས་གསུང་ཆོས་རྩོམ་སྐབས་གཞན་ལ་ཞལ་བརྡ་མང་པོ་མི་བྱེད་པར་གཟབ་
ནན་བྱས་ན་བཟང་ངམ་སྙམ་ཞེས་ཞུས་པ་ན། ཁོང་གི་ཞལ་ནས། འོ་ཡ། དེ་ནི་རྣམ་རྟོག་ཅིག་རེད།
གཟབ་རྒྱུ་ཡོད་ན་གཟབ་རྒྱུ་རེད། རྩོམ་པ་པོ་རབ་ཡིན་ན་ཐོག་མར་རྩོམ་པའི་དབུ་བཟུང་བ་
ནས་ཐོག་མཐའ་བར་གསུམ་སོགས་གཞུང་ཡོངས་རྫོགས་བློ་ལ་ཤར་ཞིང་། རྩོམ་པའི་སྐབས་
སུ་བསྐྱར་བཅོས་དང་ཡང་ལས་མང་པོ་མི་དགོས་པར་བརྩམས་ཟིན་པ་ན་སྐྱོན་ཅུང་ཟད་ཀྱང་
མེད་པ་རེད། རྩོམ་པ་པོ་འབྲིང་གིས་རྩོམ་ཞོར་བཅོས་ཞོར་བྱས་ཏེ་བརྩམས་ཟིན་ཚེ་སྐྱོན་མེད་
པ་རེད། རྩོམ་པ་པོ་ཐ་མས་ཡང་ལས་ཡང་བཅོས་མང་པོ་བྱས་བྱས་པའི་མཐར་ད་དུང་སྐྱོན་
དང་བཅས་པ་ཡིན་པ་རེད། ཅེས་གསུངས། ཁོང་ཉིད་ཀྱི་གསུང་ཆོས་རྩོམ་ཚེ་རྩོམ་པ་པོ་རབ་
ཀྱི་ཁྱད་ཆོས་ལྟར་ཡང་ལས་དང་བསྐྱར་བཅོས་གཅིག་ཀྱང་མི་དགོས་ཤིང་། ཁོང་ལ་ཁམས་
མི་བདེ་བ་ཅུང་ཟད་རེ་ཡོད་ཚེ་གསུང་ཆོས་རྩོམ་པར་མཛད་པ་ན། སྐུ་ཁམས་ཤིན་ཏུ་དྭངས་
ཤིང་བདེ་བར་གྱུར་ཏེ། ཐུགས་ལ་དཀའ་སྣང་དང་སུན་སྣང་ཅུང་ཟད་ཙམ་ཡང་མེད་པའི་ཆེས་
ངོ་མཚར་ཞིང་འགྲན་ཟླ་བྲལ་བ་བསམ་ཡུལ་ལས་འདས་པ་ཞིག་ཡིན་ཞེས་སྐུ་ཚེ་གང་བོར་
217



ཇོ་ནང་དཔེ་ཚོགས།
སྤྱིའི་དེབ་དགུ་བཅུ་པ།
མདུན་དུ་བཅར་བའི་བླ་མ་ཡོན་ཏན་བཟང་གིས་ཡང་ཡང་གསུངས་པ་བདག་གིས་ཐོས་སོ། །
གཞན་ཡང་མང་ཐོས་སྡོམ་བརྩོན་དམ་པ་ཤུག་ནང་བླ་མ་བརྩོན་འགྲུས་ཀྱིས་བྲིས་པའི་
རྣམ་ཐར་རྩོམ་གཞིའི་ས་བོན་དུ། རྩོམ་པ་པོ་རབ་ཆོས་ཉིད་ཀྱི་བདེན་པ་མཐོང་བ་དང༌།
འབྲིང་ཡི་དམ་ལྷག་པའི་ལྷའི་ཞལ་གཟིགས་ཤིང་བ་
།ས་ཤིང་བཀའ་གནང་ཐོབ་པ་དང་། ཐ་མ་ཡང་རིག་
པའི་གནས་ལྔ་ལ་མཁས་པ་ཞིག་དགོས་ཞེས་སྔོན་བྱོན་མཁས་པ་རྣམས་ཀྱིས་གསུངས་པ་
ལྟར། རྗེ་དམ་པ་བདག་ཉིད་ཆེན་པོ་འདི་ལ་ནི། དེ་གསུམ་ག་དང་ལྡན་འདུག་ཅེས་གཟུ་
བོར་གནས་པའི་མཁས་པ་མང་པོས་མགྲིན་གཅིག་ཏུ་གསུངས་སོ། །ཞེས་གསུངས་ཡོད་པ་
དེ་དོན་དང་ཤིན་ཏུ་མཐུན་ནོ། །དཔལ་ཕྱག་ན་རྡོ་རྗེའི་རྣམ་རོལ་དུ་གྲགས་པའི་མཁས་པའི་
དབང་པོ་གྲུབ་པའི་ཁྱུ་མཆོག་ཆོས་སྡེ་ཆེན་པོ་དཔལ་བཀྲ་ཤིས་ཆོས་ཐང་དགོན་གྱི་རྡོ་རྗེ་
སློབ་དཔོན་དང་མཁན་པོ་གཅིག་ལྕོགས་སུ་གྱུར་པ་ངག་དབང་བློ་བཟང་འཕྲིན་ལས་མཆོག་
དང་། ཐམས་ཅད་མཁྱེན་པ་མ་ཏི་ཀིརྟི་རིན་པོ་ཆེ་རྣམ་གཉིས་སྐུ་ན་གཞོན་པའི་དུས་སུ་རྗེ་
བླ་མ་བློ་བཟང་ཚུལ་ཁྲིམས་ཀྱི་དྲུང་ནས་གཞུང་ལུགས་རབ་འབྱམས་ལ་ཐོས་བསམ་སློབ་
གཉེར་བྱེད་སྐབས་ཐུགས་མཐུན་པའི་ཆོས་ཀྱི་མཆེད་གྲོགས་ཡིན་པས་རྗེས་སུ་འཛམ་ཐང་
ཆོས་
ས་སྡེར་གྲྭ་ཚང་གི་སྤྱི་བསྲུང་དང་ས་ཟླའི་སྒྲུབ་མཆོད་ཆེན་མོ་སོགས་སུ་རྗེ་ངག་དབང་བློ་
བཟང་འཕྲིན་ལས་ཕེབས་སྐབས་ཁོང་རྣམ་གཉིས་ཀྱི་ཐུགས་དགྱེས་སྤྲོ་ཚད་མེད་པའི་སྒོ་
ནས་གསུང་གླེང་དང་ཁྱོད་པར་དམ་པ་ཆོས་ཀྱི་བགྲོ་གླེང་མང་པོ་བྱས་ཏེ་ནང་ཕན་ཚུན་ཐུགས་
ཡིད་གཅིག་འདྲེས་སུ་གྱུར། ཕྱིས་སུ་དུས་འགྱུར་ཆེན་པོའི་འོག་སྤྱི་ཚོགས་གསར་བའི་སྐབས།
ཐམས་ཅད་མཁྱེན་པ་མ་ཏི་ཀིརྟི་མཆོག་གིས་མདོ་སྔགས་རིག་གནས་དང་བཅས་པའི་ཡིག་
ཆ་མང་པོ་གསར་འཇོག་མཛད་ཅིང་ཡིག་ཆ་རྩོམ་ཚེ་དཔེ་ཆ་མང་པོར་ག་
ར་གཟིགས་རྟོག་བྱེད་མི་
དགོས་པར་ཐོལ་བྱུང་ཐོགས་མེད་ཀྱི་ཚུལ་དུ་ཤར་མར་རྩོམ་པ་རྗེ་ངག་དབང་བློ་བཟང་འཕྲིན་
218



མཁན་ཀུན་དགའ་ཤེས་རབ་གསལ་བྱེད།
ཤར་འཛམ་ཐང་པ་ངག་དབང་བློ་གྲོས་གྲགས་པའི་རྣམ་ཐར། པོད་དང་པོ།
ལས་པས་གསན་ཏེ་ཞལ་ནས་བླ་མ་བློ་གྲོས་གྲགས་པས་ཡིག་ཆ་རྩོམ་སྐབས་ས་
ས་བྲི་རྡོ་བྲི་བྱེད་
པ་ལས་ཡིག་ཆ་མང་པོར་རྟོག་ཞིབ་མཛད་དེ་གཟབ་ནན་བྱས་ནས་བྲིས་ན་བཟང་སྙམ་ཞེས་
གསུངས། བར་སྐབས་བར་སྐབས་སུ་མཁན་ཆེན་བློ་བཟང་ཕྲིན་ལས་རྗེ་འཇམ་མགོན་མ་ཏིའི་
མདུན་དུ་ཕེབས་ཏེ། ཁོང་རྣམ་གཉིས་ཐུགས་དགྱེས་སྤྲོ་ཆེན་པོའི་ངང་བྱམས་འཇམ་དབྱངས་
ཞལ་འཛོམས་པ་ལྟ་བུས་མདོ་སྔགས་ཀྱི་དཀའ་གནད་མང་པོ་དང་ཁྱད་པར་ཕྱག་རྫོགས་དབུ་
གསུམ་གྱི་ལྟ་བའི་ཁྱད་པར་སོགས་ལས་བརྩམས་ཏེ་བགྲོ་གླེང་མང་པོ་མཛད་པ་དང་། ཐམས་
ཅད་མཁྱེན་པ་མ་ཏིའི་མཚན་ཅན་གྱིས་མཛད་པའི་གསུང་རབ་ཀྱི་དཔེ་རྣམས་མཁས་དབང་
བློ་བཟང་ཕྲིན་ལས་ཀྱིས་གཟིགས་པས་ཉིད་ཀྱི་ཞལ་ནས་ངག་དབང་བློ་གྲོས་གྲགས་པ་ནི་
སྦྱངས་པའི་སྟོབས་ཀྱིས་མཁས་པའི་ཡོན་ཏན་ཙམ་གྱིས་མི་ཚད་པར་སྒོམ་བྱུང་གི་ཤེས་རབ་
ཀློང་ནས་རྡོལ་ཞིང་སྔགས་ལམ་གྱི་རྟོགས་པ་མཐོན་པོར་གྱུར་པ་ཡི་དམ་ལྷག་པའི་ལྷས་རྗེས་སུ་
བཟུང་བའི་གང་ཟག་ཁྱད་པར་ཅན་གྱི་སྐྱེས་བུ་དམ་པ་འགྲན་པའི་ཟླ་དང་བྲལ་བ་ཞིག་རེད་
ཅེས་ཕྱག་སོར་བཅུའི་པད་མོ་ཐུགས་ཀར་ཟུམ་སྟེ་བསྟོད་བཀུར་བསྔགས་པའི་མེ་ཏོག་ཕྱོགས་
བཅུར་ཡང་ཡང་འཐོར་བར་མཛད། རྗེ་མ་ཏི་ཀིརྟིའི་ཞལ་སྔ་ནས་ཀྱིས་ཀྱང་མཁས་གྲུབ་ཀྱི་དབང་
ཕྱུག་ངག་དབང་བློ་བཟང་ཕྲིན་ལས་ནི་དཔལ་གསང་བའི་བདག་པོ་ཕྱག་ན་རྡོ་རྗེ་དངོས་
ཡིན་པས་བསེར་རྒྱལ་སོགས་རྒྱལ་གདོན་གྱི་འཛི་སྨད་ཕྱོགས་སུ་གནོད་མི་ནུས་ཞེས་སོགས་
བསྔགས་པའི་མེ་ཏོག་ཕྱོགས་སུ་འཐོར་བ་ཀུན་ལ་རླུང་ལྟར་གྲགས། དེ་ནི་ས་སྐྱ་པཎྜི་ཏས།
མཁས་པ་མཁས་པའི་སྙན་པ་བརྗོད། །དེ་ཡིས་ལུས་ཅན་དང་བ་འདྲེན། །རི་བོང་སེམས་དཔའི་
གྲགས་པ་གང་། །བརྒྱ་བྱིན་གྱིས་ནི་བརྗོད་ལ་ལྟོས། །ཞེས་གསུངས་པ་ལྟར་རོ། །གཞན་
ཡང་མཁས་མཆོག་བློ་བཟང་འཕྲིན་ལས་ཀྱིས། བྱང་ནག་ཀུན་འོད་སོགས་ཁོང་གི་ཐུགས་
སློབ་འགའ་རེ་ལ་འདི་ལྟར་གསུངས། རྗེ་ངག་དབང་བློ་གྲོས་གྲགས་པ་ནི། ཆུང་ནས་ལྷན་
219



ཇོ་ནང་དཔེ་ཚོགས།
སྤྱིའི་དེབ་དགུ་བཅུ་པ།
སྐྱེས་དང་ལྷན་རྒས་ཡིན། ཁོང་ནི་སྐུ་ཚེ་གང་བོར་རྐྱེན་གང་ལ་ཐུག་ཀྱང་ཐུགས་ཁྲོ་བ་སྐད་
ཅིག་ཀྱང་ཡོད་མི་སྲིད། གཞུང་ལུགས་སོགས་སློབ་གཉེར་བྱེད་སྐབས་བློ་གྲོས་ཀྱི་རྩལ་ཤིན་
ཏུ་ཆེ་བས་བློ་འཛིན་བྱེད་ཚེ་ཡི་གེ་ཕར་བསྒྱུར་ཚུར་བསྒྱུར་ཙམ་རེ་བྱས་པས་ཚང་མ་བློ་ལ་ཟིན་
འདུག འདི་འདྲའི་མཁས་པ་དེང་སང་ཤིན་ཏུ་དཀོན། འདི་སྤྲུལ་སྐུ་མིན་ན་སུ་ཞིག་ཡིན་
སངས་རྒྱས་དང་བྱང་སེམས་ཀྱི་རྣམ་འཕྲུལ་ཞིག་ཡིན་ངེས་རེད་སྙམ། ༼གཞན་གྲགས་ཆེ་ཡང་
གྲོག་ཆུང་བ་ཡོད། ཡང་ན་གྲགས་ཆུང་ཡང་གྲོག་ཆེ་བ་ཡོད། བློ་གྲོས་གྲགས་པ་ནི་གྲགས་
ཀྱང་ཆེ་ལ་གྲོག་ཀྱང་ཆེ་བ་ཡིན།༽ ཞེས་སོགས་བསྟོད་བསྔགས་རྒྱ་ཆེར་མཛད་ཅེས་གྱང་ནག་
བླ་མ་ཀུན་འོད་ནས་བཤད་འདུག ཐུབ་པའི་བསྟན་པ་ལ་ཐུབ་དབང་གཉིས་པར་གྱུར་པ་རྗེ་
བླ་མ་མཆོག་གིས་མཛད་པའི་སྒྲོལ་མའི་ཆོས་སྐོར་དང་། རྣམ་རྒྱལ་མའི་དབང་ཆོག་སོགས་
ཐོག་མར་ར་འོབས་ཚོགས་ཁང་ནས་གསང་སྔགས་སྒྲུབ་བརྒྱུད་ཀྱི་རྡོ་རྗེ་སློབ་དཔོན་རྟོགས་
པའི་དབང་ཕྱུག་ཆེན་པོ་རབ་ཁའི་བླ་མ་རིན་དཔལ་མཆོག་གིས་ཁྲི་འཛིན་ནམ་དབུར་བཞུགས་
བྱས་ཏེ། བླ་གྲྭ་མང་པོས་འདོན་པའི་ཚེ་དགུན་ཁ་ཡིན་ཀྱང་ཉིན་ཞག་མང་པོར་མཆོད་པའི་
མར་མེའི་མར་ཁུ་མི་འཁེངས་པ་སོགས་ལེགས་པའི་རྟགས་མཚན་ངོ་མཚར་བ་མང་པོ་ཡོད།
བླ་མ་རིན་དཔལ་གྱི་ཞལ་ནས། སྐྱབས་རྗེ་མ་ཏི་རིན་པོ་ཆེའི་གསུང་ཆོས་རྣམས་ནི་བྱིན་རླབས་
ཤིན་ཏུ་ཆེ་བ་ཡིན་ཏེ། ཁོང་ནི་རྗེ་བཙུན་སྒྲོལ་མ་སོགས་ལྷག་པའི་ལྷས་རྗེས་སུ་བཟུང་བའི་
སྐྱེས་བུ་དམ་པ་ཞིག་ཡིན་པས། འདོན་པའི་དབུ་བཟུང་བ་ནས་མཇུག་རྫོགས་པའི་བར་རྗེ་
བཙུན་མ་ཏི་རིན་པོ་ཆེས་ཞལ་གཟིགས་ཤིང་ཁོང་གི་སྐུའི་སྣང་བ་དང་འབྲེལ་མེད་དུ་ཡོད་
གསུངས་ཤིང་། རྗེ་བླ་མའི་གསུང་ཆོས་རྣམས་ལ་བསྟོད་བསྔགས་རྒྱ་ཆེར་མཛད་དོ། །
ཡང་དུས་ཚོད་གསལ་བོར་མ་ངེས་ཏེ། བར་སྐབས་ཤིག་ཏུ། རྟོགས་པ་མཆོག་གྱུར་བླ་
མ་བཟང་དགའི་མནལ་ལམ་དུ། བུད་མེད་ཅིག་དང་མཉམ་དུ་ས་ཆ་ཡིད་དུ་འོང་བ་མེ་ཏོག་
2i}



པོད་དང་པོ།
མཁན་ཀུན་དགའ་ཤེས་རབ་གསལ་བྱེད། ཤར་འཛམ་ཐང་པ་ངག་དབང་བློ་གྲོས་གྲགས་པ་ཀཾ་རྣམ་ཐར།
སྣ་ཚོགས་ཀྱིས་ཁྱབ་ཡོད་པ་ཞིག་ཏུ་མཆོད་རྟེན་ལེགས་པོ་ཞིག་བཞེངས་པ་རྨིས། ཁོང་ལྷ་མོ་
ཨེ་ཀ་ཛ་ཏི་གསོལ་མཆོད་བྱེད་མཁན་ཞིག་ཡིན་པས། རྨི་ལམ་གྱི་བུད་མེད་དེ་ཨེ་ཀ་ཛ་ཏི་
ཡིན་ནམ་སྙམ་སྟེ་སྐྱབས་མགོན་མ་ཏི་རིན་པོ་ཆེའི་མདུན་དུ་ཕེབས་ཏེ་ཨེ་ཀ་ཛ་ཏིའི་གསོལ་
ཁ་ཞིག་བཀའ་རྩོམ་གནང་བར་ཞུས། དེ་མ་ཞུས་སྔོན་ནས་བླ་མ་རིན་པོ་ཆེའི་ཐུགས་མངོན་
ཤེས་ཀྱིས་ཇི་བཞིན་ལེགས་པར་མཁྱེན་ནས་བླ་མ་བཟང་དགའ་ཁོང་གི་མདུན་དུ་མ་སླེབས་
སྔོན་དུ་ཨེ་ཀ་ཛ་ཏིའི་གསོལ་ཁ་མཛད་བྱང་དུ། ཅེས་ལྷ་མོ་སྔགས་བསྲུང་མའི་གསོལ་བསྡུས་
འདོད་དོན་མྱུར་སྟེར་ཞེས་བྱ་བ་འདི་ཡང་བསྲུང་མ་མཆོག་གིས་འཕྲིན་ལས་ཀྱིས་གཟིགས་
པའི་རྟགས་མཚན་དགེ་བར་ཤར་བ་སྒྲུབ་པོ་མཆོག་བླ་མ་བཟང་མཆོག་དགའ་བའི་རྡོ་རྗེའི་
ཐུགས་མོས་བཞིན་མ་ཏིས་ཤར་མར་སྤེལ་བ་ཛ་ཡནྟ། ཞེས་ཕྱག་བྲིས་མཛད་ཟིན་ཏེ་ད་དུང་
སྣག་ཚ་ཡང་མ་སྐམ་པར་བཞག་ཡོད་པ་དེ་བླ་མ་བཟང་དགའ་ལ་གནང་། དེ་སྐབས་ཐུན་
མོང་གི་ལས་ཀ་དང་ངལ་རྩོལ་བྲེལ་ཚུབ་ཆེ་ཞིང་སྒྲིག་ཁྲིམས་ཤིན་ཏུ་དམ་པོའི་སྐབས་ཡིན་
པས་བླ་མ་བཟང་དགའི་ངལ་རྩོལ་བྱེད་དུ་འགྲོ་ཞོར་ཡིན་སྟབས་ཁོམ་ལོང་མེད་པ་ཐུགས་
ཀྱིས་མཁྱེན་ནས་སྔོན་ནས་བྲིས་པ་ཡིན་པར་མངོན། དེར་བླ་མ་བཟང་དགས་བདག་གིས་
ཨེ་ཀ་ཛ་ཏིའི་ཐང་ཀ་ཞིག་བཞེངས་ན་ཇི་ལྟར་འབྲི། གསོལ་བསྡུས་འདིའི་ནང་དུ། དར་ནག་
ན་བཟའ་རུས་རྒྱན་དྲ་བས་ཁེབས། །ཞེས་གསུངས་ཡོད་པ་དེ་ཇི་ལྟར་ཡིན་ཞེས་ཞུས་པས།
སྐྱབས་མགོན་མ་ཏི་རིན་པོ་ཆེས་སྤྱན་ནམ་མཁར་གཟིགས་བཞིན་ལྷ་མོ་ཨེ་ཀ་ཛ་ཏི་གཡས་
གཡོན་དུ་འཁོར་བ་ན། རུས་རྒྱན་རྣམས་ཁྲ་ཆེམས་ཆེམས་མིག་གིས་ལྟ་མི་བཟོད་པ་ལྟ་བུ་
ཞིག་རེད་ཅེས་གསུངས་པས། བླ་མ་བཟང་དགའི་ཐུགས་ལ་བདག་གིས་མ་ཞུས་སྔོན་ནས་
རང་གི་མོས་པ་ལྟར་གྱིས་གསོལ་བསྡུས་བྲིས་ཡོད་པ་དང་། གོང་གི་གསུང་ཚུལ་ལ་དཔག་
ན་སྐྱབས་མགོན་མ་ཏི་རིན་པོ་ཆེ་འདི་ཉིད་ནི་མངོན་མཁྱེན་ལ་ཐོགས་པ་མེད་པ་དང་། ཁོང་
12



ཇོ་ནང་དཔེ་ཚོགས།
སྤྱིའི་དེབ་དགུ་བཅུ་པ།
ལ་ཨེ་ཀ་ཛ་ཏིའི་ཞལ་གཟིགས་ཡོད་ངེས་རེད་སྙམ་ནས་ལུས་ཀྱི་སྤུ་ལོང་གཡོ་ཞིང་མིག་ནས་
མཆི་མ་འཁྲུག་པའི་དད་པ་དབང་མེད་དུ་འཕེལ་ཞིང་གསོལ་བསྡུས་འདི་བྱིན་རླབས་ཤིན་
ཏུ་ཆེ་བ་དང་ལྷ་མོ་ཨེ་ཀ་ཛ་ཏིས་བདག་ལ་སྲུང་སྐྱོབ་དང་སྡོང་གྲོགས་བཟང་པོ་བྱེད་ངེས་ཡིན་
རྒྱུ་རེད་སྙམ་སྟེ་དགའ་སྤྲོ་ཚད་ལས་འདས། བར་སྐབས་སུ་སྔ་འགྱུར་རྙིང་མའི་ཆོས་རྒྱུད་འཛིན་
པ་འཛི་སྨད་གསང་ལུང་དགོན་གྱི་ཨ་ཀྱ་བླ་མ་ཆོས་ལྡན་སོགས་གྲྭ་བཙུན་མང་པོ་ཞིག་ལ་སོ་
སོར་ཐར་པ་བསྙེན་པར་རྫོགས་པ་དགེ་སློང་གི་སྡོམ་པ་གནང་སྟེ་བསྟན་པའི་གཞི་མ་ཚུལ་
ཁྲིམས་ཀྱི་བསླབ་པ་རིན་པོ་ཆེ་ལ་བཀོད། ཡང་བར་སྐབས་སུ། རྗེ་བླ་མ་མཆོག་གིས་ཇོ་ནང་
ཀུན་མཁྱེན་ཆེན་པོའི་བཀའ་འབུམ་ཡོངས་རྫོགས་ཀྱི་ཁྲིད་ལུང་ཞུ་ཡུལ་མཁས་བཙུན་བཟང་
པོའི་དཔལ་གྱིས་མངོན་པར་མཐོ་བ་བླ་མ་རིནཆེན་འོད་དང་། སྐུའི་རིམ་གྲོ་བ་ངག་དབང་
ཡོན་ཏན་བཟང་པོ་དང༌། གྲྭ་བཙུན་ཆོས་རིན་ནམ་བླ་མ་ཀུན་དཔལ་སོགས་ལུང་རྟོགས་
ཀྱི་ཡོན་ཏན་མངའ་བའི་ནང་ཐུགས་ཀྱི་སློབ་ཆེན་དུ་མ་ལ། ནི་གུའི་བསྐྱེད་རིམ་དང་ཁྱད་
པར་རྫོགས་རིམ་ཆོས་དྲུག་གི་ཁྲིད་རྡོ་རྗེ་འཆང་ཁོང་གིས་ཐུགས་ཉམས་སུ་བཞེས་པའི་རྨི་
ལམ་སྤེལ་བསྒྱུར་སོགས་དང་སྦྱར་ནས་ཟབ་ཅིང་རྒྱས་པ་བཀའ་དྲིན་དུ་བསྩལ་ཏེ་སློབ་ཚོགས་
དེ་དག་གིས་ཀྱང་ཚུལ་བཞིན་ཉམས་སུ་བླངས་པས་ཉམས་རྟོགས་ཁྱད་པར་ཅན་རྒྱུད་
སྐྱེས་པར་མངོན་ནོ། །ཡང་ཉམས་དང་རྟོགས་པའི་ཡོན་ཏན་མཆོག་མངའ་ས་དམར་དགོན་
གྱི་མང་དགེའི་བླ་མ་རིག་དགས་སྐྱབས་མཆོག་མ་ཏི་རིན་པོ་ཆེས་ཞལ་བཀོད་ལྟར་འཇམ་
པའི་དབྱངས་ཐུབ་བསྟན་དགེ་ལེགས་རྒྱ་མཚོས་མཛད་པའི་དཔལ་དུས་ཀྱི་འཁོར་ལོའི་བསྐྱེད་
རིམ་རྒྱས་པ་གཞི་ལམ་འབྲས་བུ་ཁྱད་པར་ཅན་སྦྱར་ནས་སྒོམ་ཚུལ་དངོས་གྲུབ་བདུད་རྩིའི་
བུམ་བཟང་ཞེས་བྱ་བའི་ཡི་གེ་བྲིས་ཟིན་པའི་ཚེ་བླ་མ་རིན་པོ་ཆེ་ལ་དུས་འཁོར་བསྐྱེད་རིམ་
གྱི་ཁྲིད་གནང་བར་གསོལ་བ་བཏབ་པ་ལ། བླ་མའི་ཞལ་ནས་ཁྱོད་ཀྱིས་ཡི་གེ་གྲུབ་པའི་
ལ་
22



མཁན་ཀུན་དགའ་ཤེས་རབ་གསལ་བྱེད།
ཤར་འཛམ་ཐང་པ་ངག་དབང་བློ་གྲོས་གྲགས་པའི་རྣམ་ཐར།
ཡོད་དང་པོ།
དགའ་སྟོན་དུ་ཁྲིད་གསུངས་ནས། བླ་མ་རིག་དགའ། ཀ་ཐོག་བླ་མ་ཚོགས་གཉིས། ཧོར་
བ་བླ་མ་བརྩོན་འགྲུས་དཔལ། ཉེ་གནས་བླ་མ་ཡོན་ཏན་བཟང་སོགས་ཐུགས་སློབ་སྐྱེས་ཆེན་
དམ་པ་དུ་མ་ལ་ཉིན་མཚན་དུ་མར་ཐུགས་དགྱེས་སྤྲོའི་ངང་ནས་དཔལ་དུས་ཀྱི་འཁོར་ལོའི་
བསྐྱེད་རིམ་རྒྱས་པའི་དམིགས་རིམ་དང་དག་པ་གོ་དོན་རྗེ་ཚོགས་གཉིས་རྒྱ་མཚོའི་མཛད་
པའི་དུས་འཁོར་གྱི་དག་པ་སོགས་ཀྱི་རྣམ་བཤད་ཟབ་ཅིང་རྒྱས་པ་གསལ་ཞིང་གོ་སླ་ལ་འཛིན་
བདེ་བར་བཀའ་དྲིན་དུ་བསྩལ། དེའི་སྐབས་སུ་བླ་མ་རིན་པོ་ཆེའི་ཞལ་ནས། བླ་མ་རིག་
དགའ་ལ་ཁྱོད་ཀྱིས་རྟོག་བློས་ལྷ་བསྒོམ་པ་ལས་སེམས་འོད་གསལ་གྱི་གསལ་ཆ་བསྐྱང་
འདུག་ན་དེ་བཟང་ཞེས་གསུངས། དེ་ནི་གཞན་གྱི་སེམས་རྒྱུད་ཀྱི་གནས་ཚུལ་ཇི་བཞིན་
གསལ་བོར་མཁྱེན་པའི་མངོན་རྟགས་ཡིན་པར་ངེས་ཞེས་བླ་མ་ཚོགས་གཉིས་ཀྱིས་གསུངས།
ཡང་བར་སྐབས་ཤིག་ཏུ། བླ་མ་རིག་དགའ་སོགས་ཆོས་ལ་དོན་གཉེར་ཅན་འགའ་ཞིག་ལ།
རྗེ་བླ་མ་སྐྱབས་མགོན་མ་ཏི་རིན་པོ་ཆེས། ཉིད་ཀྱིས་མཛད་པའི་འཕོ་བ་རྒྱས་པའི་ཟབ་ཁྲིད་
གནང་། དེའི་སྐབས་སུ་ཏ་ཤུལ་ཚོགས་གཉིས་ཟེར་བའི་རྒད་པོ་སྡིག་ཅན་ཞིག་དེར་སླེབས་
ནས་ཁོ་རང་གིས་སྔར་སྡིག་པ་མང་པོ་བྱས་ཚུལ་ཞུས་པ་ལ་བླ་མ་རིན་པོ་ཆེས་ཐུགས་སྙིང་
རྗེ་ཆེན་པོས་ཞལ་ནས། འོ་སྙིང་རྗེ་ཁྱོད་ཀྱིས་སྔར་བྱས་པའི་སྡིག་པ་ལ་བདག་གིས་འགྱོད་
བཤགས་བཟང་པོ་ཞིག་བྱས་ཡོད། ཁྱོད་ཀྱིས་ཀྱང་འཕོ་བའི་ཁྲིད་ལུང་ཉོན་དང་བཟང་གསུངས།
ཁྲིད་མཇུག་རྫོགས་སྐབས་རྒད་པོ་ལ་ཁྱོད་ཀྱིས་འཕོ་བ་སྤྱི་བོར་ཐར་པའི་མ་རེ་འདོན་གིན་
སྡོད་དང་འཕོ་བའི་དུས་ཚོད་སླེབས་ལ་ཉེ་ཞེས་གསུངས། དེ་ནས་མི་རིང་བར་རྒད་པོ་དུས་
ལས་འདས། ཡང་འཛམ་ཐང་ནས། བར་སྐབས་སྤྱི་ཚོགས་ཀྱི་སྒྲིག་ཁྲིམས་ཤིན་ཏུ་དམ་
པའི་སྐབས་སུ། མང་དགེ་བླ་མ་རིག་དགས་ཇོ་ནང་ལུགས་ཀྱི་རྡོ་རྗེ་ཕུར་བའི་བསྙེན་སྒྲུབ་བྱེད་
པའི་ཆེད་དུ་གསང་སྟབས་སུ་འཇམ་མགོན་མ་ཏི་རིན་པོ་ཆེ་མཆོག་གི་དྲུང་དུ་ཕུར་བའི་མངོན་
123



ཇོ་ནང་དཔེ་ཚོགས།
སྤྱིའི་དེབ་དགུ་བཅུ་ངོ༌།
རྟོགས་ཀྱི་ཁྲིད་གནང་བར་ཞུས། དོ་ནུབ་མཚན་མོར་ཁྲིད། ཁྱོད་ལ་ཕུར་བའི་དབང་ཐོབ་བམ་
གསུངས། མ་ཐོབ་ཞུས། འོ་ན་ཁྲིད་ཀྱི་སྔོན་དུ་དབང་བསྐུར་དགོས་ཀྱང་དུས་དབང་གིས་
རྒྱས་པ་མི་ལྡན་པས་ཕུར་བའི་གཏོར་དབང་ཞིག་བསྐུར་བར་བྱ་གསུངས། ཕུར་བའི་བརྒྱུད་
འདེབས་དང་བདག་བསྐྱེད་ཐུགས་ཐོག་ནས་གསུངས་ཤིང་འཇམ་མགོན་ཀོང་སྤྲུལ་གྱིས་
མཛད་པའི་ཡི་གེའི་སྟེང་ནས་ཕུར་བའི་གཏོར་དབང་སྔོན་དུ་བཏང་སྟེ་རྗེ་བཙུན་ཐམས་ཅད་
མཁྱེན་པ་ཏཱ་ར་ནཱ་ཐས་མཛད་པའི་དཔལ་རྡོ་རྗེ་གཞོན་ནུའི་དཀྱིལ་འཁོར་གྱི་ཆོ་ག་བདུད་
འཇོམས་རོལ་བའི་སྟེང་ནས་བསྙེན་བསྒྲུབ་བྱེད་ཚུལ་གྱི་ཁྲིད་རྒྱས་པར་གནང་། ཁྱོད་ཀྱི་འདི་
ལ་བར་ཆད་མ་བྱུང་བར་མཐར་ཕྱིན་ན་ཕྱིས་སུ་ཕུར་བའི་སྨད་ལས་གནམ་ལྕགས་འཁྲུལ་
འཁོར་ཡང་ཁྱོད་ལ་ཁྲིད་རྒྱུ་དགའ་ཞིང་སྤྲོ་བ་ཡིན། དེ་ལྟར་འགྲུབ་ན་ཚེ་ཕུར་ཁ་སྤྲོད་ཅིག་
བྱས་ཆོག་ཀྱང་ཞེས་སོགས་བར་ཆད་ཡོད་ངོ་ལྟ་བུའི་གསུང་ཟུར་རེ་ཡང་འཕྱོས། དེ་ནས་
བླ་མ་རིག་དག་
་དགས་རང་ཡུལ་ནས་གསང་བའི་སྒོ་ནས་མཚམས་དམ་པོར་བྱས་ཏེ་ཕུར་བའི་
བསྙེན་སྒྲུབ་ལ་བཞུགས་པ་ན་ཉིན་ལྔ་བཅུ་ཙམ་ནས་སྐྱབས་རྗེ་མཆོག་གི་གསུང་ཟུར་ལྟར།
གསར་བརྗེའི་ཉེན་རྟོག་པ་གློ་བུར་དུ་སླེབས་ཏེ་བླ་མ་རིག་དགའ་ལ་སྐྱོན་བརྗོད་དྲག་པོ་བྱས་
ནས་ཡི་གེ་སོགས་བཙན་འཕྲོག་བྱས་ཏེ་བར་ཆད་བྱུང་།སླར་ཡང་བླ་མ་རིག་དགའ་སྐྱབས་
མཆོག་མཚུངས་མེད་བླ་མ་རིན་པོ་ཆེའི་དྲུང་དུ་སོང་ནས་སྔར་གྱི་གནས་ཚུལ་རྣམས་ཞུས་པས།
རྗེ་བླ་མ་མཆོག་གིས་ཉིད་ཀྱིས་མཛད་པའི་ངེས་དོན་ཕུར་བའི་ལུས་དཀྱིལ་མདོར་བསྡུས་
དགོངས་ཆེན་བཅུད་བསྡུས་ཞེས་བྱ་བའི་ཁྲིད་ལུང་བཀའ་དྲིན་དུ་བསྩལ། སླར་ཡང་བླ་མ་རིན་
པོ་ཆེའི་ཞལ་ནས་བླ་མ་རིག་དགའ་ལ་ད་དུང་ལོ་ཁ་ཤས་ལ་རིག་གསར་གྱི་ལས་འགུལ་ལ་
ཤིན་ཏུ་དོགས་ཟོན་དང་གཟབ་གཟབ་བྱེད་དགོས་ཞེས་ནན་གྱིས་ཡང་ཡང་གསུངས། དེའི་
ཕྱི་ལོ་ཙམ་ལ་བླ་མ་རིག་དགའ་སོགས་བླ་གྲྭ་ཁ་ཤས་ཀྱིས་བླ་མ་ངག་དཔལ་གྱི་གདུང་མཆོད་
224



（༡ཁན་ཀུན་དགའ་ཤེས་རབ་གསལ་བྱེད།
ཤར་འཛམ་ཐང་པ་ངག་དབང་བློ་གྲོས་གྲགས་པའི་རྣམ་ཐར།
པོད་དང་པོ།
འདོན་སྐབས་ཉེན་རྟོག་པ་མང་པོ་གློ་བུར་དུ་སླེབས་ཏེ་འཛིན་བཟུང་དང་གཅར་རྡུང་དྲག་པོ་
བྱས་ནས་སྡུག་བསྔལ་བཟོད་དཀའ་བ་མྱོང་། ཡང་སྐབས་ཤིག་ཧོར་བ་བླ་མ་ངག་མཁས་སྐྱབས་
རྗེ་བླ་མ་མཆོག་དང་མཉམ་དུ་བཞུགས་སྐབས་ཤིག་ལ་བླ་མ་ངག་མཁས་ཀྱི་སེམས་ལ་བླ་
མ་འདི་ཉིད་ཀྱི་ཐུགས་རྒྱུད་ལ་མདོ་སྔགས་ཐམས་ཅད་ཀྱི་དགོངས་དོན་གསུང་རབ་གླེགས་
བམ་པོ་ཏི་རྩིག་པ་ལྟར་མངའ་འམ་སྙམ་པའི་རྣམ་རྟོག་ཅིག་ཤར། དེའི་ཚེ་བླ་མ་རིན་པོ་ཆེའི་
ཞལ་ནས་མི་ཕམ་གྱིས་བཀའ་དང་བསྟན་བཅོས་འགྱུར་རོ་ཅོག་ཀློག་འདོན་བྱས་ཏེ་ཚིག་ཚང་
མ་བློར་མི་ཟིན་ཀྱང་དོན་ཐམས་ཅད་ཁོང་དུ་ཆུད་ཡོད་ཅེས་གསུངས་མོད། བདག་གིས་ཀྱང་
བཀའ་འགྱུར་ཚར་གསུམ་ཙམ་ཀློག་འདོན་བྱས་ཏེ་དོན་ཐམས་ཅད་ཕལ་ཆེར་ཁོང་དུ་ཆུད་ཡོད་
ཅེས་ཀུ་རེས་ཚུལ་དུ་གསུངས། དེར་བླ་མ་ངག་མཁས་ཀྱིས་བདག་གི་རྣམ་རྟོག་དེ་སངས་རྒྱས་
ཀུན་དངོས་མ་ཏི་རིན་པོ་ཆེས་མཁྱེན་པ་ཡིན་པར་ཐེ་ཚོམ་མེད་སྙམ་སྟེ་བ་སྤུ་གཡོ་ཞིང་མཆི་
མ་འཁྲུག་པའི་དད་པ་དཔག་མེད་སྐྱེས། ཡང་བར་སྐབས་འཛི་ཉིན་ཝ་ཤུལ་ནས་ཉམས་རྟོགས་
ཀྱི་ཡོན་ཏན་དང་ལྡན་པ་བླ་མ་མཁས་ཚུལ་ཞེས་བྱ་བ་རྗེ་བཙུན་བླ་མ་མཆོག་གི་དྲུང་དུ་ལན་
གྲངས་མང་པོར་ཕེབས་ཏེ་སེམས་ཁྲིད་དང་ཞལ་གདམས་སོགས་ཟབ་ཆོས་མང་པོ་ཞུས་ཤིང་
རྟོགས་འབུལ་དང་ཉམས་ལེན་ལ་དོགས་གཅོད་སོགས་ཞུས་པ་ལ་རྗེ་བླ་མ་མཆོག་གིས་དེ་
ལ་ཁོ་རང་གི་ཉམས་རྟོགས་དང་མཐུན་པའི་ངོ་སྤྲོད་དང་སྒྲོགས་ཆོག་གེགས་སེལ་སོགས་
གནང་བས་ཉམས་ལེན་ལ་བོགས་སྐྱེད་བཟང་པོ་ཐོན། ཉིན་ཞིག་བླ་མ་མཁས་ཚུལ་གྱིས་
རྗེ་བླ་མ་མཆོག་གི་མདུན་དུ་ཁོ་རང་དབེན་ཁྲོད་ཅིག་ཏུ་མཚམས་སྒྲུབ་ལ་བཞུགས་ཡོད་ས་
དེར་རྒྱུན་དུ་འདུག་ན་བར་ཆད་སོགས་ཡོད་མེད་ཞུ་དགོས་སྙམ་ཀྱང་རེ་ཞིག་ཞུ་མ་སྤོབས་
པའི་ཚེ། ཐམས་ཅད་མཁྱེན་པ་མ་ཏི་རིན་པོ་ཆེས་དོན་དེ་ཐོགས་མེད་དུ་མཁྱེན་ནས་ཁོ་ལ་ཁྱེད་
རང་སྔར་བཞུགས་ས་དེར་སྡོད་ལ་ཁྱེད་ཀྱིས་བསམ་པ་ལྟར་སྒྲུབ་པ་ཉམས་ལེན་ལ་འབད་
125



ཇོ་ནང་དཔེ་ཚོགས།
སྤྱིའི་དེབ་དགུ་བཅུ་པ།
པ་གྱིས་དང་རྐྱེན་ངན་བར་ཆད་གང་ཡང་མེད་ཅིང་ཚེ་མཐར་ཕྱིན་ངེས་ཡིན་ཞེས་གསུངས་
པ་ཇི་བཞིན་དོན་ཐོག་ཏུ་ཁེལ། ཡང་གྲུབ་པའི་དབང་པོ་བླ་མ་བཟང་དགས་མཚུངས་མེད་སྐྱབས་
མཆོག་མ་ཏི་རིན་པོ་ཆེ་ལ་རང་གི་ཉམས་རྟོགས་རྣམས་ཞུས་ནས་རང་ལ་ངོ་སྤྲོད་གསལ་འདེབས་
ཤིག་ཞུ་དགོས་སྙམ་པའི་ཚེ། མ་ཞུས་པའི་སྔོན་ནས་བླ་མ་རིན་པོ་ཆེའི་ཞལ་ནས་བླ་མ་བཟང་
དགའི་ཉམས་རྟོགས་དང་མཐུན་པའི་ངོ་སྤྲོད་གསལ་འདེབས་ཀྱི་ཉམས་མགུར་འདི་ཤར་མར་
གསུངས། གདོད་ནས་ གཉུག་མ་ རང་བྱུང་ལྷན་སྐྱེས་ཀྱི་སྟོང་གཟུགས། །དོན་དམ་གསང་
གསུམ་འཁོར་ལོ་རབ་འབྱམས་ཀྱི་རྒྱུད་སྡེ། །ཡེ་གཞི་ཆོས་དབྱིངས་ཡེ་ཤེས་གཤིས་ལུགས་
སུ་བཀྲ་བ། །འོད་གསལ་ནང་རིག་འགྱུར་མེད་ཡེ་ཤེས་ཀྱི་རང་རྩལ། །སྲིད་གསུམ་དྭངས་མའི་
གཟུགས་བརྙན་སྣང་སྟོང་གི་ཟུང་འཇུག །སྟོང་གཟུགས་རྡོ་རྗེའི་སྣང་བ་དཔག་ཡས་ཀྱི་བཀོད་
ཆེན། །ཡི་དམ་ལྷ་སྔགས་སྒྲ་གདངས་རང་
ང་ཤུགས་ཀྱིས་འབྱུང་བ། །གང་སྣང་འདུ་འབྲལ་མེད་
འདི་ཆོས་ཉིད་ཀྱི་རང་གཟུགས། །རྩོལ་མེད་མ་བཅོས་གང་ཤར་ལྷག་པ་ཡི་ངང་ནས། །ལྷ་
དང་བླ་མའི་ རང་ཞལ་དེ་ཀ་ རུ་ལྟོས་དང༌། །ཞི་ཁྲོ་དཔའ་བོ་དཔའ་མོའི་གཟུགས་སྣང་གི་
ལྟད་མོ། །རང་གསལ་གཤིས་ནས་ངོམ་འདི་གཉུག་མ་ཡི་དེ་ཉིད། །བག་ཡངས་འཛིན་མེད་
ངང་ནས་བལྟ་ལུགས་དེ་ཡོང་ན། །རབ་རིབ་མོས་སྒོམ་མང་པོའི་དཀའ་ངལ་དེས་ཅི་བྱ། །
འོད་གསལ་ཆོས་ཉིད་གཟུགས་བཟང་རྗེན་འཆར་གྱི་ངང་ནས། །ཕ་ཅིག་བླ་མའི་གདམས་
ཟབ་སྐྱོང་བ་འདི་གལ་ཆེ། །གང་སྣང་སེམས་ཀྱི་གཤིས་ལུགས་འགྱུར་མེད་ཀྱི་རང་མདངས། །
རྣམ་ཀུན་སྟོང་པའི་གཟུགས་དང་གཉིས་མེད་ཀྱི་ཡེ་ཤེས། །དག་སྣང་བཟང་པོའི་ཡིད་དགའ་
སྤེལ་ཆེད་ཀྱི་གཏམ་འདི། །ཅི་དགར་བྱུང་རྒྱལ་ལམ་ནས་མ་ཏི་ཡིས་སྨྲས་སོ། །ཞེས་གསུངས་
པས་བླ་མ་བཟང་དགའི་ཐུགས་ལ་དད་པ་དང་མོས་གུས་ཆེས་ཆེར་སྐྱེས་ཤིང་ཉམས་ལེན་
ལ་ཡང་བོགས་སྐྱེད་ཆེན་པོ་འཕེལ་ཞེས་གསུངས། ཨརྱའི་ཚུལ་ཁྲིམས་རྡོ་རྗེ་ཟེར་བ་ཀུན་
126



མཁན་
པོད་དང་པོ།
ཏ་ཀུན་དགའ་ཤེས་རབ་གསལ་བྱེད། ཤར་འཛམ་ཐང་པ་ངག་དབང་བློ་གྲོས་གྲགས་པའི་རྣམ་ཐར།
གྱིས་རྒྱ་གར་བ་ཞེས་འབོད་པ་དེ་ ལ་ཨ་སུག་གཏེར་སྟོན་ཞེས་ཡོངས་སུ་གྲགས་པའི་མངོན་
ཤེས་དང་ལྡན་པ་ཞིག་གིས་ཁྱོད་ཀྱིས་རྗེ་བཙུན་མཛྷཱ་ཤྲཱིའི་རྣམ་རོལ་ངག་དབང་བློ་གྲོས་
གྲགས་པ་བླ་མར་བསྟེན་ན་ཆེས་བཟང་ཞེས་ལུང་བསྟན་པ་ལྟར་ཁོས་མཚུངས་མེད་སྐྱབས་
རྗེ་བླ་མ་དམ་པ་འདི་ཉིད་བླ་མར་བསྟེན་པ་ལ་རྗེ་བླ་མ་མཆོག་གིས་ཚུལ་ཁྲིམས་རྡོ་རྗེ་སོགས་ལ་
སྤྲོས་མེད་ཀྱིས་དུས་འཁོར་མཆོག་དབང་དང༌། ཕུར་བའི་དབང་། གཅོད་དབང་སོགས་ཆོས་
བཀའ་ཅི་རིགས་པ་བཀའ་དྲིན་དུ་བསྩལ། ཁྱད་པར་ཚུལ་ཁྲིམས་རྡོ་རྗེ་དང་ཐུགས་སྲས་ཀྱི་
ཐུ་བོ་ཉེ་གནས་བླ་མ་ཡོན་ཏན་བཟང་། ཆོས་ཐང་གི་སངས་རིན་ཆུང་བ་སོགས་ཐུགས་སློབ་
མང་ཙམ་ལ། ཉིད་ཀྱིས་མཛད་པའི་གཞན་སྟོང་དབུ་མ་ཆེན་མོ་འཇིགས་མེད་གདོང་ལྔའི་ང་
རོ་ཞེས་བྱ་བའི་ཁྲིད་ལུང་རྒྱས་པར་གནང་། གཞན་ཡང་ཀུན་མཁྱེན་ཇོ་ནང་པ་ཆེན་པོའི་
རྣམ་ཐར་སོགས་བླ་མ་མང་པོའི་རྣམ་ཐར་དང་ལོ་རྒྱུས་མང་པོ་གསུངས། དེའི་སྐབས་སུ་ཚུལ་
ཁྲིམས་རྡོ་རྗེའི་སེམས་ལ་བླ་མ་དམ་པ་འདི་ཉིད་འཇུ་མི་ཕམ་གྱི་སྤྲུལ་པ་ཡིན་པར་གྲགས་
པས་དེའི་ཚུལ་ཇི་ལྟར་ཡིན་ཞུ་འདོད་ཀྱང་ཞུ་མ་སྤོབས་པའི་ཚེ། དེ་མ་ཐག་དཔལ་ལྡན་བློ་མ་
མཆོག་གི་ཞལ་ནས། འོ་ཡ། འཇུ་མི་ཕམ་སྐུ་ཞི་བར་གཤེགས་ཁར་ཞལ་ནས་ད་ལྟ་ཐོད་རྒལ་
གྱི་སྟོང་གཟུགས་དེ་རྣམ་ཀུན་མཆོག་ལྡན་གྱི་སྟོང་གཟུགས་སུ་གནས་འགྱུར་འདུག་པས་ཁོ་
བོ་འདི་ནས་འཕོས་མ་ཐག་ཤམྦྷ་ལར་སྐྱེས་ཏེ་རང་གི་ཅི་འདོད་པ་ལྟར་སྤྲུལ་པ་སྣ་ཚོགས་པ་
གྲངས་མེད་བསམ་གྱིས་མི་ཁྱབ་པས་འགྲོ་བའི་དོན་བྱེད་ཆོག་ ཅིང་ཁྱད་པར་འཛམ་ཐང་དུ་
༼ཇོ་ནང་པའི་བསྟན་པ་ཉམས་གསོའི་ཆེད་དུ་དེ་གྲྭ་བ་རྔ་རྡུང་ཞིག་བྱེད་པར་འགྲོ་དགོས། ཞེས་
གསུངས་པ་རེད་གོ་རྒྱ་གར་བ་ཞེས་གསུངས། ཡང་རྒྱ་གར་བའི་སེམས་ལ་རྙིང་མ་དང་བཀའ་
བརྒྱུད་པ་སོགས་ཀྱི་བྱུང་ཚུལ་ཇི་ལྟར་ཡིན་སྙམ་པ་ན། བླ་མའི་ཞལ་ནས་རྙིང་མ་དང་བཀའ་
བརྒྱུད་པ་སོགས་ཀྱི་བྱུང་ཚུལ་སོགས་ཁོས་ཅི་ཞིག་འདྲི་འདོད་པ་དེ་དང་དེ་ལ་སོ་སོར་ལན་
117



ཇོ་ནང་དཔེ་ཚོགས།
སྤྱིའི་དེབ་དགུ་བཅུ་པ།
ཐོགས་མེད་དུ་གསུངས་སོ། །ཡང་ཚུལ་ཁྲིམས་རྡོ་རྗེའམ་རྒྱ་གར་བ་མཚུངས་མེད་བླ་མ་མཆོག་
གི་དྲུང་དུ་འདུག་སྐབས་ཁོའི་སེམས་ལ་ཤམྦྷ་ལའི་གནས་ཚུལ་ཇི་ལྟར་ཡིན་ནམ་སྙམ་པའི་ཚེ།
ཐམས་ཅད་མཁྱེན་པ་བླ་མ་རིན་པོ་ཆེའི་ཞལ་ནས། སྔགས་ཀྱི་ཞིང་མཆོག་དཔལ་ལྡན་ཤམྦྷ་
ལ་ཅི་འདྲ་ཞིག་ཡིན་སྙམ་ན། འདི་དང་འདི་ལྟ་བུ་རེད་ཅེས་ཤམྦྷ་ལའི་ཞིང་གི་དབྱིབས་དང་
བཀོད་པ་སོགས་རྒྱས་པར་གསུངས་ཤིང་ཞིང་དེའི་འགྲོ་བ་སྤྱི་ཁྱོན་ནི་རིག་པ་འཛིན་པ་གོས་
དཀར་ལྕང་ལོའི་སྡེ་ཁོ་ན་ལས་གཞན་མེད་པ་ལྟ་བུ་ཞིག་རེད། ཡང་སྤང་ལྗོངས་དང་སྐྱེད་
ཚལ་རི་ངོས་སོགས་སུ་སོང་ན་རབ་བྱུང་ཆགས་བྲལ་ངུར་སྨྲིག་གི་སྡེ་ཁོ་ན་ལས་སེམས་ཅན་
གཞན་གཏན་ནས་མེད་པ་ལྟ་བུ་ཞིག་རེད། དེ་ནས་དབུས་ཀྱི་ཀ་ལ་པའི་ཕོ་བྲང་དུ་རིགས་
ལྡན་ཆོས་ཀྱི་རྒྱལ་པོ་མཆོག་གི་དྲུང་དུ་སོང་ན་རིགས་ལྡན་རྒྱལ་པོ་གང་ཉིད་བཞུགས་པའི་
སེང་ཁྲི་དང་མདུན་ཅོག་སོགས་ཀྱི་ངོར་ཕྱི་རོལ་དཔག་ཚད་མང་པོའི་བར་གྱི་སྣང་བརྙན་སྣ་
ཚོགས་འཆར་ཞིང་། ཁྱད་པར་མཛེས་རྒྱན་མན་ཤེལ་འཁོར་ལོ་ཆེས་གསལ་བའི་ངོར་འགྲོ་
བ་རིགས་དྲུག་གི་དགེ་སྡིག་ལས་ཀྱི་འབྲས་བུ་བདེ་སྡུག་གི་གཟུགས་བརྙན་སྣ་ཚོགས་འཆར་
བས་ཡིད་ངེས་འབྱུང་གི་བསམ་པའི་དམིགས་རྐྱེན་བྱས་ཏེ་བློ་དགེ་བ་ལ་ངང་གིས་བསྐུལ་
བར་བྱེད་པ་སོགས་ཞིང་མཆོག་ཤམྦྷ་ལའི་གནས་ཚུལ་གསལ་བོར་གསུངས་སོ། །འདི་དག་
ནི་ཆེས་ངོ་མཚར་བའི་གནས་བསམ་གྱིས་མི་ཁྱབ་པའི་རྣམ་པར་ཐར་པ་སྟེ། སྔོན་རྒྱ་གར་
གྱི་རྒྱལ་པོ་ཟབ་མོའི་ཕྱོགས་ཀྱིས་ངེས་དོན་དབུ་མའི་ཤིང་རྟའི་སྲོལ་འབྱེད་ཆེན་པོ་ས་གསུམ་
བརྙེས་པ་འཕགས་པ་ཐོགས་མེད་ལ་ཡིད་ཀྱི་དྲི་བ་ཤེར་ཕྱིན་གྱི་ཚིག་ལ་དྲི་བ་གསུམ་དང༌།
དོན་ལ་དྲི་བ་གསུམ་སོགས་བྱས་པ་ལ་སློབ་དཔོན་གྱིས་ལན་ཐོགས་མེད་དུ་མཛད་པ་དང་།
བལ་ཡུལ་ནས་པཎྜི་ཏ་བི་བྷུ་ཏི་ཙནས་གྲུབ་ཐོབ་ཤ་བ་རི་པ་ལ་ཡིད་ཀྱིས་དྲི་བ་མང་པོ་བྱས་
ཚད་ལ་ལན་ཐོགས་མེད་གསུངས་པ་སོགས་དང་གཉིས་སུ་མ་མཆིས་ཤིང་ངོ་མཚར་རྨད་དུ་
228



༢:ཁན་ཀུན་དགའ་ཤེས་རབ་གསལ་བྱེད།
ཤར་འཛམ་ཐང་པོ་ངག་དབང་བློ་གྲོས་གྲགས་པའི་རྣམ་ཐར།
ཡོང་དང་།
བྱུང་བའི་རྣམ་པར་ཐར་པའོ། །སྐབས་ཤིག་ཉམས་དང་རྟོགས་པའི་ཡོན་ཏན་མཆོག་མངའ་
ཀ་ཐོག་བླ་མ་མཁས་དཔལ་ཞེས་པ་ལ་རླུང་སྐྱོན་ཐེབས་ཏེ་རླུང་གེགས་སྡང་ཞིང་ནད་བྱུང་བ་
ལ། གཞན་གྱིས་བཅོས་ཀ་དང་རིམ་གྲོ་མང་པོ་བྱས་ཀྱང་ཕན་པ་མ་བྱུང་བར་སྐྱབས་མཆོག་
མ་ཏི་རིན་པོ་ཆེ་ལ་ཞུ་བར་འགྲོ་བའི་ཉིན་ཁ་ཤས་ཀྱི་སྔོན་དུ་བླ་མ་མཁས་དཔལ་གྱི་རྨི་ལམ་
དུ་ཁང་པ་ཞིག་གི་ནང་དུ་དགེ་སློང་གཉིས་ཀྱི་བར་དུ་སྐྱབས་མགོན་མ་ཏི་རིན་པོ་ཆེ་བཞུགས་
ཡོད་པ་ལ་དགེ་སློང་དེ་གཉིས་ཀྱིས་འདི་ནི་ཇོ་ནང་ཀུན་མཁྱེན་རིན་པོ་ཆེ་རེད་ཟེར་ཞིང་རང་
གིས་ཀྱང་ཆོས་རྗེ་ཀུན་མཁྱེན་ཆེན་པོ་ཡིན་སྙམ་པ་རྨིས། དེ་ནས་སྐྱབས་མཆོག་མ་ཏི་རིན་
པོ་ཆེ་ལ་ཞུས་པས་བླ་མའི་ཞལ་ནས་བླ་མ་མཁས་དཔལ་ལ་ཁྱོད་ཀྱི་རླུང་ནད་ནི་བཟང་པོ་
ཞིག་རེད་བླ་མ་ཉམས་མྱོང་དང་ལྡན་པ་ཞིག་གིས་ངོ་སྤྲད་ན་འོ་མ་སྐྱོགས་གང་གིས་ཆུ་
ཟངས་ང་གོང་དཀར་པོར་བསྒྱུར་ནུས་པ་ལྟ་བུ་ཞིག་རེད། འོན་ཀྱང་མེ་བཙའ་སོགས་བཅོས་
སྣ་ཚོགས་བྱས་པས་ཅུང་ཟད་གནོད་ཡོད་ཅེས་གསུངས་ཤིང་སྤོག་ཆོག་དང་གེགས་སེལ་གྱི་
མན་ངག་སེམས་ཁྲིད་ངོ་སྤྲོད་སོགས་གནང་སྟེ། ཁྱོད་རེ་ཞིག་དབེན་ས་ཞིག་ཏུ་སྡོད་དང་ནམ་
ཞིག་སངས་རྒྱས་ཀྱི་སྐུ་གཟུགས་རེ་བཟོ་སྙམ་པ་བྱུང་ཚེ་འཇིམ་སྐུ་རེ་བཟོ་བར་གྱིས་གསུངས།
དེ་ནས་བླ་མ་མཁས་དཔལ་དབེན་ས་ཞིག་ཏུ་རེ་ཞིག་བསྡད་པའི་མཐར་མདུན་ དུ་སྟོན་པ་
ཐུབ་པའི་དབང་པོའི་སྐུའི་སྣང་བ་ཤར་ཏེ་དེ་ལྟ་བུ་ཞིག་བཟོ་སྙམ་ནས་འཇིམ་པ་ལས་སྟོན་
པའི་སྐུ་གཟུགས་ཤིག་བཟོས་ཏེ་རླུང་ནད་སངས་དྲག་ཏུ་སོང་། ཕྱིས་སུ་སྐུ་གཟུགས་མང་པོ་
བཟོས་ཤིང་རྗེ་མ་ཏི་དཔོན་སློབ་གཉིས་ལ་པར་རྩ་སོགས་ཡི་གེ་མང་པོ་བྲིས། ཐར་མདོའི་
ཡི་གེ་ཞིག་ཀྱང་བྲིས་ནས་སྐྱབས་མགོན་མ་ཏི་རིན་པོ་ཆེ་ལ་ཕུལ་བས་ཁོང་གིས་དུས་ཤིན་
ཏུ་ཐུང་བ་ཉིན་ཁ་ཤས་ཀྱི་ནང་ཐར་མདོ་སྟོང་ཕྲག་ལྷག་ཞལ་འདོན་དུ་མཛད། འདི་དང་སྔར་
ཁྲིམས་ཁང་དུ་བཞུགས་པའི་ཚེ་སྒྲོལ་མའི་ཉེར་བསྟོད་འབུམ་ཕྲག་བརྒྱད་གསུངས་པ་སོགས་
224



ཇོ་ནང་དཔེ་ཚོགས།
སྤྱིའི་དེབ་དགུ་བཅུ་པ།
ནི་སོ་སྐྱེས་ས་ལས་རྣམ་པར་འདས་ཤིང་འཕགས་པ་མཆོག་གི་མཛད་བཟང་ལ་ངེས་པར་
གནས་པའི་རྟགས་ཁྱད་པར་བ་སྟེ་བསམ་གྱིས་མི་ཁྱབ་པའི་རྣམ་པར་ཐར་པའོ། །
བར་སྐབས་སུ་གསེར་སྨད་ལྷ་རྩེ་དགོན་གྱི་ཉེ་འདབས་འཛའ་འགོ་ཞེས་པའི་ཡུལ་ཕྱོགས་
ནས་གྲྭ་གཞོན་ཏིང་འཛིན་ཟེར་བའི་སྨྱོ་ནད་ཅན་ཞིག་འཛམ་ཐང་དུ་རྡོ་རྗེ་འཆང་དངོས་མ་ཏི་
མདུན་དུ་སྐྱབས་ཞུ་དང་ཆོས་ཞུ་རུ་འོང་པ་ལ། སྐྱབས་རྗེ་བླ་མ་རིན་པོ་ཆེས་
ཏིང་འཛིན་སོགས་ལ་ཁམས་དབང་མོས་པ་དང་མཐུན་པའི་ཆོས་བཀའ་ཅི་རིགས་དང་རབ་
ཏུ་བྱུང་ཞིང་དགེ་ཚུལ་གྱི་བསླབ་སྡོམ་གནང་། ཏིང་འཛིན་ལ་བློ་གྲོས་ཚུལ་ཁྲིམས་ཞེས་པའི་
མིང་བཏགས། དེ་མ་ཐག་ཏིང་འཛིན་གྱི་ནད་སངས་དྲག་ཏུ་སོང་། ཁྱད་པར་ཏིང་འཛིན་ལ་
རྫོགས་རིམ་སྦྱོར་བ་ཡན་ལག་དྲུག་གི་སྦྱོར་དངོས་རྗེས་གསུམ་གྱི་དབང་ཁྲིད་ལུང་དང་བཅས་
པ་རིམ་བཞིན་གནང་ཞིང་ཁོས་སྦྱོར་དྲུག་སྔོན་འགྲོ་ནས་རིམ་བཞིན་གོང་མའི་ཕྱག་བཞེས་
བཞིན་ཉམས་ལེན་བྱས། ཏིང་འཛིན་གྱི་ཕ་འཛའ་བཟང་གིས་ཐམས་ཅད་མཁྱེན་པ་མ་ཏི་
རིན་པོ་ཆེའི་གསུང་རབ་མང་པོ་ཡི་གེར་བྲིས། མ་བསམ་སྐྱིད་ཀྱིས་ཀྱང་ཡི་གེ་འབྲི་གཞིའི་
ཤོག་གུ་གསར་བ་མང་པོ་བཟོ་སྐྲུན་བྱས་ཏེ། ཕ་མ་གཉིས་ཀྱིས་བླ་མ་དཔོན་སློབ་རྣམ་གཉིས་
ལ་ཞབས་ཕྱི་གང་ལེགས་བསྒྲུབས་སོ། །རྗེ་བླ་མ་དམ་པ་འདི་ཉིད་ཀྱི་སློབ་བུ་འཛའ་འགོའི་
ཏིང་འཛིན་རང་ཡུལ་དུ་འགྲོ་བའི་སྔར་ནུབ་ཁོའི་རྨི་ལམ་དུ་སྐྱབས་མཆོག་མ་ཏི་རིན་པོ་ཆེས་
ཁྱོད་སང་ཉིན་ཐོ་ལ་ཅིའམ་འདྲུད་འཐེན་འཁོར་ལོའི་ནང་དུ་འགྲོ་མི་ཉན་ཞེས་གསུངས་པ་
རྨིས། ཕྱི་ཉིན་འདྲུད་འཐེན་འཁོར་ལོ་དེ་ཉིད་ལམ་ཁ་ནས་རྦབ་ལ་འགྲིལ་ནས་མི་འགའ་ཞིག་
ཤི་རྨས་བྱུང་། ཡང་འཛའ་དོན་ཟེར་བ་ཞིག་རི་ཤོར་རམ་བྲོས་བྱོལ་ལ་སོང་བ་ཕྱིར་བབ་ན་
ཉེས་སྐྱོན་འབྱུང་མིན་སྐྱབས་རྗེ་མཆོག་ལ་ཞུས་པས་ཞལ་ནས་སིདྡྷི་ཅི་མང་ཐོན་ལ་ཕྱིར་ཤོག་
དང་སྐྱོན་མེད་གསུངས་པ་ཇི་བཞིན་དོན་དུ་ཁེལ། ཡང་འཛའ་འགོའི་ཏིང་འཛིན་གྱི་ཁུ་བོ་
110



པོད་དང་པོ།
མཁོན་ཀུན་དགའ་ཤེས་རབ་གསལ་བྱེད། ཤར་འཛམ་ཐང་པ་ངག་དབང་བློ་གྲོས་གྲགས་པའི་རྣམ་ཐར།
རིག་ལོ་ཟེར་བའི་རྒན་པོ་ཞིག་སྐྱབས་རྗེ་བླ་མ་མཆོག་ལ་མཇལ་དུ་འོང་བ་ལ་ཐུགས་རྗེ་ཆེན་
པོའི་དབང་བསྐུར་ཞིང་ཁྱོད་ཀྱིས་མ་ཎི་དུང་ཕྱུར་ཞིག་ཐོན་གསུངས། ཁོས་དེ་འདྲའི་ཚེ་དང་
ཁོམ་ལོང་ཡོད་མེད་མི་ཤེས་ཟེར་བ་ལ། འདོན་ཁོམ་ཡོད་གསུངས་པ་ལྟར་མ་ཎི་དུང་ཕྱུར་
གཅིག་དང་ཕྱེད་བཏོན་ནས་འཆི་ཚེ་སྡུག་བསྔལ་ཅི་ཡང་མེད་པར་ཚེ་འཕོས་སོ། །
ཡང་རིག་གསར་གྱི་གདུག་རྩུབ་ཆེ་བའི་སྐབས་སུ་འདྲེན་པ་མཚུངས་མེད་མ་ཏི་རིན་པོ་
ཆེས་ཐུགས་སྲས་ཀྱི་ཐུ་བོ་རྟོགས་པའི་དབང་ཕྱུག་མཁས་བཙུན་བཟང་པོའི་དཔལ་གྱིས་ཉེ་
བར་མཛེས་པ་མགོ་ལོག་གླིང་འབུད་དགོན་གྱི་རྡོ་རྗེ་སློབ་དཔོན་ཆེན་པོ་ཀ་ཐོག་བླ་མ་ཡོན་
རིན་སོགས་སྡེ་སྣོད་འཛིན་པ་དུ་མ་ལ་ཉིད་ཀྱིས་མཛད་པའི་སྔགས་ཀྱི་གཞན་སྟོང་ཟབ་མོ་
ངེས་གསང་གི་ལྟ་བའི་རྣམ་པར་བཤད་པ་ཉུང་བསྡུས་ངེས་གསང་པདྨོ་འབྱེད་པའི་ཉི་ཟེར་
ཞེས་བྱ་བའི་ཁྲིད་ཟབ་ཅིང་རྒྱས་པར་གནང་བ་དང་། དེ་དང་མུ་མཐུད་དུ་ཁོང་རིན་པོ་ཆེས་
མཛད་པའི་ཆོས་རྗེ་ཀུན་མཁྱེན་ཆེན་པོའི་རྣམ་ཐར་ཚིགས་བཅད་མའི་ཡི་གེ་བླ་མ་ཡོན་རིན་
གྱིས་བྲིས་ནས་གྲུབ་པའི་དགའ་སྟོན་དུ་དེའི་ལྗགས་ལུང་སོགས་ཆོས་བཀའ་ཅི་རིགས་པ་
བཀའ་དྲིན་དུ་བསྩལ། ཡང་སྐབས་ཤིག སྐྱབས་རྗེ་བླ་མ་དམ་པ་འདི་ཉིད་ཀྱིས། ལུང་རྟོགས་
ཡོན་ཏན་གྱིས་ཕྱུག་པའི་རྡོ་རྗེ་འཛིན་པ་ཆེན་པོ་བླ་མ་ཡོན་རིན་དང་། བསླབ་གསུམ་རྒྱན་གྱིས་
མཛེས་པའི་ཀ་ཐོག་བླ་མ་ཚོགས་གཉིས། ཐུགས་སྲས་མཆོག་གྱུར་ཉེ་གནས་བླ་མ་ཡོན་ཏན་
བཟང་སོགས་སྡོམ་བརྩོན་སྡེ་སྣོད་འཛིན་པའི་སྐྱེས་ཆེན་དམ་པ་དུ་མས་གཙོས་འདུས་སྡེ་མང་
ཙམ་ལ་འཇམ་མགོན་ཏཱ་ར་ནཱ་ཐས་མཛད་པའི་རྒྱུད་ཀྱི་རྒྱལ་པོ་གཉིས་མེད་དུས་ཀྱི་འཁོར་ལོ་
ལས་གསལ་ཞིང་རྒྱས་པར་བསྟན་པའི་རྫོགས་རིམ་རྡོ་རྗེའི་རྣལ་འབྱོར་སྦྱོར་བ་ཡན་ལག་
དྲུག་གི་ཁྲིད་ཡིག་ཆེན་མོ་མཐོང་བ་དོན་ལྡན་གྱི་དོན་ཟབ་ཅིང་རྒྱས་པ་ཁོང་ཉིད་ཀྱིས་ཐུགས་
ཉམས་སུ་བཞེས་པའི་རྨི་ལམ་སྤྲུལ་བསྒྱུར་སོགས་དང་ཤན་སྦྱར་ཏེ་གསལ་བར་བསྟན་ནས་
13l



ཇོ་ནང་དཔེ་ཚོགས།
སྤྱིའི་དེབ་དགུ་བཅུ་པ།
སློབ་བུ་དམ་པ་དེ་དག་གི་ཐུགས་རྒྱུད་ཟག་མེད་ཆོས་ཀྱི་བདུད་རྩིས་ཚིམ་པར་མཛད། ཡང་
ནུབ་ཅིག་བཟོ་དང་གསོ་བ་རིག་པ་ལ་མཁས་པའི་ལྷ་རིས་པ་ལྷ་རྗེ་འཇམ་དཔལ་བཟང་ལུང་
རྟོགས་བསྟན་པའི་མངའ་བདག་རྗེ་མ་ཏི་རིན་པོ་ཆེའི་མདུན་དུ་འོང་བ་ལ། རྗེ་ཉིད་ཀྱིས་ཐུགས་
དགྱེས་
ས་པས་གསུང་གླེང་མང་དུ་གནང་ཞིང་ཁྱོད་ཀྱིས་གླིང་གི་སྒྲུང་ཞིག་ཤོད་དང་གསུངས་
པ་ལྟར་སྨན་པ་འཇམ་དཔལ་བཟང་གིས་སྒྲུང་བཤད་པའི་ཚེ། བླ་མ་རིན་པོ་ཆེའི་ཐུགས་ཀྱི་
སྣང་ངོར་སྒོ་ནང་དུ་མི་རྒན་ཞིག་དེའི་རིང་ལ་སྡོད་པ་དང༌། ཁོང་སྔར་སྣང་ཆུང་གཡུ་སྟག་གི་
སྐྱེ་བ་བཞེས་པའི་སྐབས་ཀྱི་གནས་ཚུལ་ཐམས་ཅད་གསལ་བོར་དྲན་པའི་རྐྱེན་གྱིས་ཐུགས་
སྐྱོ་བས་སྤྱན་ཆབ་བསིལ་བ་ཡང་བྱུང་། མི་རྒན་དེ་ནི་སྙིང་རྗེ་གླིང་གི་སྤྱི་དཔོན་རོང་ཚ་ཁྲ་རྒན་གྱི་
རླུང་གཟུགས་ཡིན་པས་རྒྱུ་མཚན་ཆེར་མེད་གསུངས། རིག་གསར་གྱི་སྤྱོད་ངན་སྐབས། རྗེ་
བླ་མ་དམ་པ་འདི་ཉིད་མགར་ཁང་ནང་དུ་བཞུགས་ཚེ་ཉིན་ཞིག་ཐུགས་སྐྱོ་བའི་ཉམས་ཅན་
དུ་བཞུགས་ཡོད་དུས། བླ་མ་ངག་མཁས་ཀྱིས་དེ་རིང་ཁམས་མི་བདེ་བ་མིན་ནམ་ཞུས་ཚེ།
མ་རེད་དེ་རིང་ལྟ་བུའི་སེམས་བདེ་བ་བར་སྐབས་རེར་མ་ཡོད། དཔེར་ན་དཔྱིད་འགོ་ཤར་
དུས་སྤྲིན་མདོག་ནག་ནས་དཔྱིད་ཉམས་ཐོན་ཚེ་སེམས་ཀྱི་སྣང་བ་འགྱུར་འདུག་པ་ཞིག་
ཡོད་པ་ལྟར། རྫོགས་ལྡན་གསར་བའི་དཔལ་ཡོན་འཆར་བའི་སྔ་ལྟས་ཤར་ཏེ་ཤིན་ཏུ་བདེ་
མོ་ཞིག་རེད། རྫོགས་ལྡན་གསར་བའི་དགའ་སྟོན་འཆར་ངེས་རེད། དེའི་བར་འཛམ་ཐང་
སོགས་སུ་སྐུ་གསུང་ཐུགས་ཀྱི་རྟེན་རྣམས་ཕལ་ཆེར་མི་བཞུགས་པར་འཇིག་པར་འགྱུར།
འོན་ཀྱང་གསང་བའི་སྒོ་ནས་གྲོང་ཆོག་ནི་རྒྱལ་བསྟན་སླར་དར་གྱི་རྫོགས་ལྡན་གསར་བ་
ཤར་བའི་བར་དུ་རྒྱུན་མི་ཆད་པ་འདྲ། དུས་ངན་འདི་འདྲའི་སྐབས་སུ་གྲོང་ཆོག་ཡང་ཆོས་རྣམ་
དག་ཡིན་སྙམ་ཞེས་གསུངས། སྐུ་གསུང་ཐུགས་རྟེན་གཏོར་མཁན་བསྟན་བཤིག་རྣམས་
མཐོང་བ་དང་དེ་དག་གི་སྐད་ཐོས་པ་ཙམ་ཀྱིས་བླ་མ་རིན་པོ་ཆེ་ལ་ཉམས་གྲིབ་ཕོག་ནས་ཁམས་
132



ཤར་འཛམ་ཐང་པ་ངག་དབང་བློ་གྲོས་གྲགས་པའི་རྣམ་ཐར
པོད་དང་པོ།
A
མཁན་ཀུན་དགའ་ཤེས་རབ་གསལ་བྱེད།
མི་བདེ་བར་གྱུར།༽སྐབས་ཤིག་བླ་མ་བློ་འོད་ཀྱིས་ཞུས་པའི་ངོར། རྡོ་རྗེ་འཆང་རྗེ་བླ་མ་དམ་
པ་འདི་ཉིད་ཀྱིས་འཇམ་མགོན་ཏཱ་ར་ནཱ་ཐས་མཛད་པའི་འཇམ་དཔལ་ན་ག་རཀཱའི་སྒྲུབ་ཐབས་
ཀྱི་དམིགས་རིམ་མདོར་བསྡུས་གཉན་རིགས་ཀུན་འཇོམས་ཞེས་བྱ་བ་དང་། རྔ་བའི་བསེ་
དགོན་གྱི་ལྷ་རྗེ་བདེ་ལེགས་རྒྱ་མཚོས་བསྐུལ་ངོར་འཇམ་དཔལ་ན་ག་རཀཱའི་བུམ་སྒྲུབ་སྦྱིན་
སྲེག་ཉུང་བསྡུས་སྤྲོས་མེད་རྒྱུན་ཁྱེར་གྱི་མན་ངག་ཅེས་བྱ་བ་གཉིས་རྩོམ་པར་མཛད་པའི་ཚེ་
ཁོང་གི་ཉམས་སྣང་ལ་གཟིམས་སྤྱིལ་གྱི་ཕྱི་ནང་ཐམས་ཅད་དུ་སྦྲུལ་དཀར་སེར་དམར་ལྗང་
སོགས་མང་པོས་གང་ཞིང་ཡི་གེ་འབྲི་གཞིའི་ཤོག་གུའི་སྟེང་དུ་སྤྲུལ་མང་པོ་ཕར་ཚུར་རྒྱུགས་ཏེ་
སྨྱུ་གུ་འཛུགས་ས་མེད་པ་ལྟ་བུའི་སྣང་བ་ཤར། ཡི་གེ་དེ་བརྩམས་ཟིན་པ་ན་ཉམས་དེ་ཡང་
དྭངས་སོང་བས་འདི་བཀའ་གཉན་ཞིང་གཉན་ནད་སོགས་ལ་ཕན་ཐོགས་ཡོད་པ་འདྲ་ཞེས་
གསུངས། ཡང་བར་སྐབས་སུ་རིགས་དང་དཀྱིལ་འཁོར་རྒྱ་མཚོའི་མངའ་བདག་རྗེ་བླ་མ་
དམ་པ་གང་ཉིད་ཀྱིས་རྡོ་རྗེ་འཛིན་པ་འཛི་སྲིབ་བླ་མ་ཤེས་རབ་བཟང་དང་། ཐུགས་སྲས་ཐུ་
བོ་ཉེ་གནས་བླ་མ་ཡོན་ཏན་བཟང་། བླ་མ་ཀུན་དཔལ་སོགས་ཐུགས་སློབ་འགའ་ཞིག་ལ།
འཇམ་པའི་དབྱངས་དངོས་འབའ་མདའ་བ་ཐུབ་བསྟན་དགེ་ལེགས་རྒྱ་མཚོས་མཛད་པའི་
དཔལ་དུས་ཀྱི་འཁོར་ལོའི་འཕོ་བའི་གདམས་པ་འཆི་བ་བར་དོའི་ངོ་སྤྱོད་དང་བཅས་པ་
ཐར་པའི་ལམ་མཆོག་ཅེས་བྱ་བའི་དམིགས་རིམ་དང་གོ་དོན་འཆི་བ་དང་བར་དོའི་གནས་
ཚུལ་སྤྱི་དང་མདོ་སྔགས་ཀྱི་ཁྱད་པར་སོགས་གསལ་ཞིང་རྒྱས་པ་ཟབ་ཁྲིད་དུ་གནང་ཞིང་།
གཞན་ཚེ་འདས་སོགས་ལ་འཕོ་བ་འདེབས་པའི་ཚེ་རྩ་བསྐྱེད་སོགས་དམིགས་པ་གསལ་མི་
ཐེབས་ན་ཚེ་འདས་ཀྱི་རྣམ་ཤེས་དང་རང་གི་སེམས་བླ་མའི་ཐུགས་ཆོས་དབྱིངས་སུ་བསྲེས་
ཏེ་མཉམ་པར་བཞག་བཞིན་འཕོ་བ་འདོན་ན་རང་གི་ལུས་སེམས་ཐམས་ཅད་དབྱིངས་སུ་
ཐིམ་འགྲོ་བའི་སྣང་བ་ཤར་ཏེ་དེའི་ངང་ནས་སེམས་གཞན་དུ་འཕྲོ་མ་ཐུབ་པ་ལྟ་བུའི་ཉམས་
13



ཇོ་ནང་དཔེ་ཚོགས།
སྤྱིའི་དེབ་དགུ་བཅུ་པ།
ཤར་ན་འཕོ་བ་ཐེབས་པ་ཡིན་ཞེས་བརྗོད་ཀྱང་ཆོག་ཅེས་སོགས་ཤིན་ཏུ་ཟབ་པའི་གདམས་
ངག་མང་པོ་བཀའ་དྲིན་དུ་བསྩལ་ཏོ། །རིག་གསར་གྱི་རྩུབ་སྤྱོད་རབ་ཏུ་ཆེ་བའི་རྐྱེན་གྱིས།
རྗེ་བླ་མ་མཆོག་གི་ཐུགས་སྲས་མཆོག་གྱུར་འཛམ་ཐང་གཙང་ཆེན་སྐུ་ཕྲེང་དྲུག་པ་མཆོག་
སྤྲུལ་ངག་དབང་བསོད་ནམས་དཔལ་ལྡན་ཕྱོགས་ལས་རྣམ་རྒྱལ་ཏེ་ཀུན་གྱིས་གཙང་བ་སྐུ་
འབྲིང་ཞེས་ཞུ་བ་དེ་རིག་གསར་གྱི་སྤྱོད་ངན་ལ་སྐྲག་སྟེ། སྤྲུལ་སྐུ་འདས་སོང་ཞེས་བསྒྲགས་
ནས་ལོ་དུ་མར་མཚུངས་མེད་སྐྱབས་མཆོག་མ་ཏི་རིན་པོ་ཆེ་ལ་ལུང་བསྟན་ཞུ་བཞིན་ཁོང་
གིས་ཞལ་བཀོད་ལྟར་འཛི་སྟོད་དགོན་ལེབ་མན་ཆད་དུ་བློ་གཏོད་ཕེར་བའི་མི་ཁྱིམ་འགས་
སྦེད་སྐུང་བྱས་ནས་བཞུགས་སྐབས། ཉིན་གཅིག་བླ་མ་རིན་པོ་ཆེའི་ཞལ་ནས་སྤྲུལ་སྐུ་གང་
དུ་བཞུགས་ཀྱང་ཉིན་ཉི་ཤུ་ལས་མ་འགོར་བར་རང་ཁྱིམ་དུ་སླེབས་དགོས་གསུངས་པ་ལྟར་
རང་ཁྱིམ་གྱི་ལྕི་རའི་ནང་དུ་སྐུང་འདུག་པ་ན། ཕྱོགས་གཞན་ནས་༼རྒྱ་རིགས་༽ལས་བྱེད་པ་གོ་
དབང་ མཐོན་པོ་ཅན་ཞིག་སླེབས། བླ་མ་རིན་པོ་ཆེས་ད་སྐབས་སྤྲུལ་སྐུ་འགོ་དཔོན་དེ་ལ་
གཏུག་དགོས་གསུངས། ཁ་ཅིག་གིས་མ་གཏུག་ན་བཟང་གཏུག་ན་ཁྲིམས་ལ་སྦྱར་ན་དཀའ་
མོ་ཡིན་ཟེར། སླར་ཡང་བླ་མ་ལ་ཞུས་ཚེ་བླ་མའི་ཞལ་ནས་ཐུག་འཕྲད་གྱིས་དང་སྐྱོན་མེད་ངེས་
ཅན་ ཡིན་གསུངས་པ་ལྟར་བྱས་པས་ཉེས་སྐྱོན་ཅི་ཡང་མ་བྱུང་བར་དགོངས་ཡངས་གནང་
སྟེ་དེ་ཕྱིན་ཆད་མི་སེར་དཀྱུས་མ་དང་འདྲ་བར་བག་ཡངས་ཀྱིས་བཞུགས་ཆོག་པར་གྱུར། བར་
སྐབས་སུ། མཆོག་སྤྲུལ་སྐུ་འབྲིང་ནས་ཐམས་ཅད་མཁྱེན་པ་མ་ཏི་རིན་པོ་ཆེ་ལ། ད་ལྟ་རྒྱལ་
བའི་བསྟན་པ་རིན་པོ་ཆེ་ལ་འདི་འདྲའི་ཉམས་འགྲིབ་ཆེན་པོ་དང་སེམས་ཅན་ལ་སྡུག་བསྔལ་
ཆེན་པོ་འདི་འདྲ་ཡོད་ནའང་ནམ་ཞིག་སླར་ཡང་བསྟན་པ་ཡར་དར་དང་སེམས་ཅན་ལ་བདེ་
སྐྱིད་དང་ལྡན་པའི་དུས་ཤིག་ཤར་རྒྱུ་ཡོད་མེད་ཞུས་ཚེ། བླ་མ་རིན་པོ་ཆེའི་ཞལ་ནས། འོ་སྐུ་ལོ་
སྐུ་གཅེས་བདག་གི་རིང་ལ་དེ་འདྲ་འོང་བ་དཀའ་མོ་རེད། ཁྱེད་ཅག་གི་རིང་ལ་མི་རིང་བར་
234



མཁན་ཀུན་དགའ་ཤེས་རབ་གསལ་བྱེད།
ཤར་འཛམ་ཐང་པ་ངག་དབང་བློ་གྲོས་གྲགས་པའི་རྣམ་ཐར།
པོད་དང་པོ།
རྒྱལ་བསྟན་ཤིན་ཏུ་དར་ཞིང་རྒྱས་པ་དང༌། སེམས་ཅན་ལ་བདེ་སྐྱིད་སྔར་ལས་ལྷག་པ་ལྟ་
བུ་འབྱུང་ངེས་ཡིན། དེའི་དུས་སུ་ངག་དབང་ཡོན་ཏན་བཟང་པོ་ནི་བསྟན་འགྲོ་ལ་ཕན་པའི་
མཛད་འཕྲིན་རླབས་ཆེ་བ་ཅན་ཞིག་འོང་བ་དང་། མཆོག་སྤྲུལ་ཁྱོད་ཀྱིས་ཀྱང་བསྟན་དོན་ཆེན་
པོ་མི་འགྲུབ་ནའང་འཛི་གཞུང་གིས་གཙོས་ཡུལ་ཁམས་ཀྱི་རྒན་རྒོན་རྣམས་ལ་ཕན་ཐོགས་
ཆེན་པོ་འོང་ངེས་ཡིན། ཝ་རིས་ཨ་པེ་དང་ཁྱོད་གཉིས་ལ་སེམས་རྒྱ་ཆེ་ཆུང་ཐེག་པ་ཆེ་ཆུང་
ཙམ་གྱི་ཁྱད་པར་ཆེ། ཞེས་སོགས་མ་འོངས་འབྱུང་འགྱུར་མང་པོ་གསུངས་པ་རྣམས་ཕྱིས་
སུ་ཅི་ལྟ་བ་བཞིན་བྱུང་བ་འདི་གའོ། །བཀའ་དྲིན་མཚུངས་མེད་མ་ཏི་རིན་པོ་ཆེས། མཆོག་སྤྲུལ་
སྐུ་འབྲིང་ལ་དུས་རྒྱུན་ལུགས་གཉིས་དང་མཐུན་པའི་བསླབ་བྱ་དང་ཞལ་གདམས་མང་དུ་
གནང་ཞིང་ཁྱད་པར་ཆོས་དང་མཐུན་པའི་བསླབ་བྱ་ཕུན་སུམ་ཚོགས་པ་གནང་བ་འདི་ལྟར།
༈ གང་གི་ཆོས་སྐུ་ཀུན་ཁྱབ་ནམ་མཁའི་དབྱིངས། །བརྩེ་ཆེན་ཐུགས་རྗེའི་ཆུ་འཛིན་འབུམ་
དཀྲིགས་པ། །རླབས་ཆེན་བྱིན་རླབས་གྲུ་ཆར་འཇོ་བའི་དཔྱིད། །མཚུངས་བྲལ་བླ་མས་དགེ་
མཚན་སྦྱིན་གྱུར་ཅིག །ཐུགས་བཟང་ནོར་འཛིན་དཔལ་གྱི་ཞིང་ས་ལ། །རྒྱས་འགྱུར་རིགས་
ཀྱི་ས་བོན་ཡོངས་བཏབ་པས། །རྟེན་མཆོག་ལྗོན་བཟང་གསར་བའི་དཔལ་ཡོན་ཅན། །སྐུ་
སྐྱེས་ན་གཞོན་སྒྲ་འཛིན་དགྱེས་བསྐྱེད་འབུལ། །གནས་སྐབས་མཐར་ཐུག་ལེགས་ཚོགས་
གང་འདོད་པ། །ད་རེས་རང་དབང་ཡོད་པའི་དུས་མཚམས་འདིར། །དོན་མཆོག་སྙིང་པོས་
རང་དོན་མ་འགྲུབ་ན། །དེ་ལས་ལྷག་པའི་བུབ་ཁ་སྲིད་ན་མེད། །སྔོན་བསགས་རྣམ་པར་
དཀར་བའི་ལེགས་བྱས་ཀྱིས། །རྒྱལ་བསྟན་མཇལ་ཞིང་བླ་མའི་མན་ངག་ཐོབ། །སྙིང་པོ་
ལེན་པ་རང་གི་ལག་ཡིན་པས། །བཤད་དང་སྒྲུབ་པའི་རྒྱལ་མཚན་འཛིན་ལ་རེམ། །གཞོན་
ནུའི་དུས་ནས་ཆོས་ལ་མ་གོམས་ན།།ལང་ཚོ་ཡོལ་ཚེ་སྒོ་གསུམ་སྟོབས་ཞན་ཕྱིར། །ནམ་ཞིག་
དུས་ན་འགྲུབ་སྙམ་དབུ་ཡུལ་འཁོར། །དེ་སླད་མྱུར་ནས་ཡོན་ཏན་ཅི་ལོབས་མཛོད། །རྣམ་
235



ཇོ་ནང་དཔེ་ཚོགས།
སྤྱིའི་དེབ་དགུ་བཅུ་པ།
དག་ཡོན་ཏན་པད་ཚལ་བཞད་པའི་གཞི། །ཁྲིམས་གཙང་ས་ཆེན་རྒྱས་པའི་དགེ་མཚན་འདི། །
ནམ་ཡང་བརྟན་པའི་གོ་ཆ་འགྱུར་མེད་པ། །མ་ཞུམ་སྙིང་སྟོབས་མཆོག་གིས་འཛིན་པ་གལ། །
བླང་དོར་ཅི་ཡང་མི་ཤེས་རྨོངས་ཡིད་ཅན། །ཐ་ཆད་དུད་འགྲོའི་རྟེན་དང་ཁྱད་མེད་པ། །
འདི་ཀོ་དམ་པས་ཤིན་ཏུ་སྨད་པའི་གནས། །དེ་ཕྱིར་བླང་དོར་ཚུལ་ལ་མཁས་པར་མཛོད། །
ཀུན་གྱིས་བཀུར་འོས་སྐུ་སྐྱེས་གཞོན་ནུའི་ལུས། །ཆེན་པོ་གོང་མའི་མཚན་གྱིས་ལེགས་བརྒྱན་
པ། །འདི་ཡང་སེར་གཟུགས་ཕལ་གྱི་དོ་ཟླ་མིན། །མཁས་བཙུན་བཟང་པོའི་རྣམ་ཐར་སྐྱོངས་ཤིག་
ཀྱེ། །ཐུན་མོང་རིག་པའི་གནས་ལ་སྦྱང་བ་དང་། །ཐུན་མོང་མ་ཡིན་མདོ་སྔགས་ཟབ་མོའི་
ཆོས། །རིང་ལུགས་དམ་པའི་དགོངས་པ་རྨ་མེད་པ། །མཁས་པའི་ཞལ་ལུང་བརྩོན་པའི་ཤུགས་
ཀྱིས་འཚོལ། །རྣམ་དག་ཁྲིམས་བཟང་ཉེས་པའི་སྐྱོན་དང་བྲལ། །རབ་བྱུང་ངུར་སྨྲིག་རྟགས་
ཀྱིས་ཉེར་མཛེས་པ། །དད་ལྡན་དང་བ་འདྲེན་པའི་དམིགས་རྐྱེན་མཆོག །བཙུན་པའི་ངང་
ཚུལ་ལེགས་པས་གཞན་ཡིད་འགུགས། །ཉེས་ལྟུང་རྙོག་བྲལ་ཁྲིམས་གཙང་པད་མོའི་མཚོར། །
ལུང་རྟོགས་ནོར་བུའི་ཚོགས་ ཀྱིས་ཡོངས་གཏམས་ཤིང༌། །བསྟན་འགྲོའི་དོན་ཆེན་རླབས་
ཕྲེང་ཕྱོགས་ཀུན་གཡོ། །མཛད་བཟང་དེ་གང་སྐྱེས་བུ་དམ་པའི་རྒྱན། །ཡང་ཅིག་གསོན་དང་
སྤྲུལ་པའི་ སྐུ་སྐྱེས་མཆོག །བསྟན་པའི་ཡང་རྩེ་གསང་སྔགས་ཐེག་པའི་བཅུད། མི་འབྲལ་
ཐུགས་ཀྱི་སྙིང་པོར་རྟག་བཅིངས་ཏེ། །ཚེ་གཅིག་བླ་མེད་ཟུང་འཇུག་འཐོབ་ལ་འབོད། །དེ་ཡང་
ཐུན་མོང་ལམ་གྱིས་རྒྱུད་སྦྱང་བ། །བློ་ལྡོག་རྣམ་བཞིས་སྲིད་ལ་ཞེན་ལོག་ནས། །ཐར་པའི་
ཡོན་ཏན་མཆོག་གིས་ཡིད་འཕྲོག་སྟེ། །ཐུན་མོང་ལམ་གྱི་འཇུག་སྒོར་ཕྱིན་པར་མཛོད། །སླུ་
མེད་སྐྱབས་གནས་རིན་ཆེན་རྣམ་གསུམ་ལ། །སྟོན་ལམ་གྲོགས་ཀྱི་ཚུལ་དུ་སྐྱབས་སོང་ནས། །
ཐེག་ཆེན་རྒྱུ་འབྲས་མན་ངག་བདུན་གྱི་སྒོས། །གཞན་ཕྱིར་སངས་རྒྱས་ཐོབ་འདོད་བློ་མཆོག་
བསྐྱེད། །རྡོར་སེམས་སྒོམ་བཟླས་སྟོབས་བཞི་ཚང་བྱས་ཏེ། །སྒྲིབ་སྦྱོང་ཟབ་མོས་རང་རྒྱུད་
136



མཁོན་ཀུན་དགའ་ཤེས་རབ་
འ་གསལ་བྱེད།
པོད་དང་པོ།
ཤར་འཛམ་ཐང་པ་ངག་དབང་བློ་གྲོས་གྲགས་པའི་རྣམ་ཐར།
དྲི་མ་བཀྲུ། །བསོད་ནམས་ཞིང་དུ་ཚོགས་ཆེན་རབ་རྫོགས་ཕྱིར། །རབ་འབྱམས་གླིང་བཞིའི་
མཎྜལ་རྒྱ་ཆེར་མཆོད །བླ་མ་སངས་རྒྱས་དངོས་ཀྱི་འདུ་ཤེས་ཀྱིས། །དབང་བཞི་རབ་བླངས་
རླབས་ཆེན་བྱིན་རླབས་འབེབས། །མ་དག་ཐ་མལ་སྣང་བ་ཀུན་སྦྱངས་ཤིང་། །དག་རྫོགས་
སྨིན་པའི་བསྐྱེད་རིམ་གནད་དུ་གལ། །བྱེད་བཅིངས་ཟབ་མོ་ལྟོས་མེད་རྣམ་བཞིའི་སྒོས། །
རྣམ་པར་མི་རྟོག་ཡེ་ཤེས་རང་གསལ་བ། །ཇི་བཞིན་མངོན་དུ་འགྱུར་བྱེད་མན་ངག་ཐབས། །
གཡོ་ཐོབ་གོམས་བརྟན་མཐར་ཕྱིན་རིམ་པས་སོ། །ཐུན་མིན་གསང་ཆེན་རྫོགས་པའི་རིམ་
པ་མཆོག །སྨིན་མཚམས་སོར་བཅུ་དྲུག་གི་ནམ་མཁའ་ལ། །ཀུན་རྟོག་ཟད་པའི་དབྱིངས་
སུ་བལྟ་བྱས་ཏེ། །མི་རྟོག་ཡེ་ཤེས་སྒོམ་པ་སོར་སྡུད་ལགས། རང་སེམས་ངོ་བོ་སྟོང་གཟུགས་
དབྱེར་མེད་པ། །ཤེས་རབ་རྟོག་དཔྱོད་དགའ་བདེའི་ཡན་ལག་ལྔ། །ཡོངས་རྫོགས་གཟུགས་
སེམས་དབྱེར་མེད་བདག་ཉིད་ཅན། །ཡེ་ཤེས་རང་གཟུགས་ཤར་བ་བསམ་གཏན་མཆོག །
ཐབས་མཁས་བྱེད་པས་རོ་རྐྱང་རྒྱུ་བའི་རླུང༌། །ཨ་ཝ་དྷུ་ཏིར་སྲོག་ཐུར་ཁ་སྦྱོར་དུ། །མི་ཤིགས་
སྲོག་གཟུགས་ངོ་བོར་ཡོངས་བསྡམས་ཏེ། །ཡེ་རླུང་སྟོང་གཟུགས་གཉིས་མེད་སྲོག་རྩོལ་ཆེ། །
རྡོ་རྗེའི་ལུས་ཀྱི་འཁོར་ལོ་དྲུག་གི་སྦུབས། །མི་ཤིགས་བདེ་བའི་རང་བཞིན་དྭངས་མའི་ཁམས། །
འབར་འཛག་ཞུ་བདེའི་རང་མདངས་སྟོང་པའི་གཟུགས། །མི་ཕྱེད་སེམས་ཀྱི་རྩལ་རྫོགས་
འཛིན་པའི་ལམ། །རང་བཞིན་དྭངས་པའི་ཐིག་ལེ་བཞུ་བཏུལ་ཁམས། །ངོ་མཚར་ཕྱག་རྒྱའི་
འཕྲུལ་གྱིས་ལེགས་བསྒྱུར་བ། །སྟོང་གཟུགས་སྒྱུ་མའི་སྐུ་རུ་སྣང་བའི་དཔལ། །རབ་འབྱམས་
འོད་སྣང་ཡོངས་འབར་རྗེས་དྲན་རྩེ། །མ་དག་རྩ་ཐིག་རླུང་གསུམ་བེམ་རྫས་ཆ། །ཉི་ཁྲི་ཆིག་
སྟོང་དྲུག་བརྒྱ་རིམ་གྱིས་འགགས། །འཕོ་མེད་བདེ་ཆེན་དེ་སྙེད་གྲངས་ལྡན་པ། །སྐུ་ཐུགས་ཟུང་
འཇུག་མངོན་བྱས་ཏིང་ངེ་འཛིན། །དེ་ནས་རིང་ལུགས་འཕགས་ས་ཀུན་རྫོགས་ཏེ། །མཐར་
ཐུག་བདེ་སྟོང་ཡེ་ཤེས་མཆོག་གི་ལུས། །གསང་གསུམ་ཡོན་ཏན་ཟད་མེད་ལྷུན་གྲུབ་པ། །
137



ཇོ་ནང་དཔེ་ཚོགས།
སྤྱིའི་དེབ་དགུ་བཅུ་པ།
རིགས་བདག་རྡོ་རྗེ་སེམས་དཔའ་མངོན་དུ་གྱུར། །ལམ་མཆོག་དེ་འདྲ་སྐལ་བཟང་དཔལ་
དུ་ཤོར། །དེ་ལྟ་བས་ན་ཐོག་མར་སྨིན་བྱེད་སྒོ། །ཕ་ཅིག་བླ་མའི་ཞལ་གྱི་བུམ་བཟང་ལས། །
ལེགས་པར་འོང་བའི་དབང་གི་ཆུ་བོའི་རྒྱུན། །ལས་ལྡན་སློབ་བུའི་སེམས་རྒྱུན་འཛིན་མའི་
གཞིར། །རིམ་གཉིས་དཔག་བསམ་ལྗོན་བཟང་ཉེར་བསྐྲུན་སླད། །ཐུགས་རྗེ་བརྩེ་བས་ཡོངས་
འཕོས་ནས་བཟུང་སྟེ། །དམ་སྡོམ་མཐའ་དག་ནམ་ཡང་ཉམས་མེད་མཛོད། །དམ་པའི་ཡང་
སྲིད་བསྟན་ལ་སྨན་པའི་སྐུ། །ཕན་བདེའི་གཞི་གཅིག་བསྟན་པའི་རྩ་ལག་ཏུ། །རང་ནས་ཡིད་
ཀྱི་ རེ་འདུན་ཆེས་བགྱིད་ན། །རེ་འབྲས་ཇི་བཞིན་འབྱུང་ཐབས་ཉིད་མཁྱེན་ཞུ། །འདི་བྱས་
རྣམ་དཀར་ལེགས་ལམ་གང་མཆིས་དེས། །བསྟན་འཛིན་སྐུ་སྐྱེས་ཐུགས་མཚོར་ཆོས་འཕེལ་
ཏེ། །རང་གཞན་དོན་གཉིས་འགྲུབ་པའི་མཛད་བཟང་གིས། །སྐྱེ་དགུའི་རེ་བ་སྐོང་བའི་
བྱེད་པོར་ཤོག །ཅེས་ཡང་དག་ཆོས་ལས་བརྩམས་པའི་གཏམ་བཟང་རྣ་བའི་བཅུད་ལེན་
ཞེས་བྱ་བ་འདི་ཡང་གཙང་སྤྲུལ་སྐུ་སྐྱེས་ངག་དབང་བསོད་ནམས་དཔལ་ལྡན་ཕྱོགས་ལས་
རྣམ་རྒྱལ་གྱི་ཐུགས་ཀྱི་མོས་འདུན་མ་བཟློག་ཙམ་དུ་མ་ཏིའི་མིང་གིས་ཤར་མར་སྤེལ་བ་
དགེ་བར་གྱུར་ཅིག་གུ །འདི་ནི་མཚོན་བྱེད་ཙམ་སྟེ། འདི་གཅིག་བུ་ཙམ་དུ་མ་ཟད་དེ་ལྟར་
གང་ལ་གང་འདུལ་གྱི་གདུལ་བྱ་སློབ་ཚོགས་གཞན་དང་གཞན་ལ་ཡང་རང་རང་གི་ཁམས་
དབང་མོས་པ་དང་མཐུན་པར་ལུགས་གཉིས་ཀྱི་བསླབ་བྱ་དང་ཁྱད་པར་ཆོས་དང་
པ་དང་མཐུན་
པའི་བསླབ་བྱ་དང་ཞལ་གདམས་ཞལ་ནས་གནང་བ་དང་རྩོམ་པར་མཛད་པ་ནི་གྲངས་
ལས་འདས་པས་རེ་རེ་ནས་བརྗོད་གྱིས་ག་ལ་ལང་། བར་སྐབས་སུ་འཛམ་ཐང་ཆོས་རྗེ་དགོན་
གྱི་རྒྱ་ར་བླ་མ་ཚུལ་ཁྲིམས་བཟང་ཞུ་བ་མངོན་ཤེས་དང་ལྡན་པ་ཞིག་སྐྱབས་མགོན་མ་ཏི་
རིན་པོ་ཆེའི་མདུན་དུ་མཇལ་འགྲོ་བའི་སྔ་ནུབ་ཁོང་གི་མནལ་ལམ་དུ་རྗེ་སྐྱབས་མགོན་མཆོག་
བཞུགས་པའི་གཟིམས་ཤག་ཏུ་སླེབས་པ་ན་གཟིམས་ཁང་ནང་དུ་བཀའ་འགྱུར་གྱི་ཡི་གེ་གཉིས་
238



ཤར་འཛམ་ཐང་པོ་ངག་དབང་བློ་གྲོས་གྲགས་པའི་རྣམ་ཐར།
པོད་དང་པོ།
A
ཁན་ཀུན་དགའ་ཤེས་རབ་གསལ་བྱེད།
བཞུགས་པ་ལས་གཞན་ཅི་ཡང་མེད་པ་དང་ནམ་མཁའ་དྭངས་པའི་དབྱིངས་སུ་ཉི་མ་དང་
ཟླ་བ་གཉིས་འོད་དང་ལྡན་པ་ཡོད་པར་རྨིས། ཕྱི་ཉིན་བླ་མ་རིན་པོ་ཆེའི་དྲུང་དུ་ཕེབས་པའི་ཚེ།
ཁོང་གི་རྨི་ལམ་གྱི་བཀའ་འགྱུར་གྱི་ཡི་གེ་གཉིས་ཡོད་པའི་ས་དེར་མཚུངས་མེད་བླ་མ་རིན་
པོ་ཆེ་དང་ཉེ་གནས་བླ་མ་ཡོན་ཏན་བཟང་རྣམ་གཉིས་བཞུགས་ཡོད།
བར་སྐབས་ཤིག་ཏུ། མགོ་ལོག་གཙང་སྐོར་ཞོལ་མ་ནས། མཚན་ལ་ཐོ་ཐོ་ཞུ་བའི་སྐུ་
སྐྱེས་གཞོན་ནུ་ཞིག་དང་ཚུལ་རབ་སོགས་བླ་གྲྭ་ཁ་ཤས་གསང་སྟབས་ཀྱིས་རྗེ་མ་ཏི་རིན་པོ་
ཆེའི་སྐུ་དྲུང་དུ་སྦྱོར་དྲུག་གི་ཁྲིད་ཞུ་རུ་ཕེབས་པ་ལ། ཐོག་མར་སྨིན་བྱེད་དུས་འཁོར་མཆོག་
དབང་དུས་ཚོད་དང་བསྟུན་ཏེ། བསྡུས་པའི་རྒྱུད་ཀྱི་རྒྱལ་པོ་ལས། རྫས་རྣམས་མེད་པའི་
མངོན་པར་དབང་བསྐུར་རྒྱལ་བའི་བདག་པོའི་བཀའ་ཡིས་ཀུན་སྤངས་ལ་ནི་སྦྱིན་པར་བྱ། །
ཞེས་གསུངས་པ་ལྟར། སྤྲོས་མེད་ཀྱི་ཚུལ་དུ་ཐུགས་ཐོག་ནས་བསྐུར་བའི་ཚེ། ཚུལ་རབ་
སོགས་སློབ་བུ་འགའ་ཞིག་གི་སེམས་ལ། དཀྱིལ་འཁོར་དང་མཆོད་པ་བཤམས་བཀོད།
མཆོད་ཆ་དང་ཡི་གེ་སོགས་ཅི་ཡང་མེད་པར་འདི་ཅི་ཡིན་སྙམ་པའི་རྣམ་རྟོག་སྐྱེས་ཚེ། དེ་མ་
ཐག་ཐམས་ཅད་མཁྱེན་པ་མཚུངས་མེད་བླ་མ་མཆོག་གི་ཞལ་ནས། འོ་ཡ། དེ་རེད་བཤམས་
བཀོད་སོགས་ཅི་ཡང་མེད་པའི་སྤྲོས་མེད་ཡིན། སྔོན་བཅོམ་ལྡན་འདས་ཀྱིས་ཀྱང་དཔལ་
ལྡན་འབྲས་སྤུངས་ཀྱི་མཆོད་རྟེན་དུ་དབང་སྐུར་བའི་ཚེ་ཡང་ཐུགས་སྤྲོས་བྲལ་ཆོས་ཀྱི་དབྱིངས་
ནས་བསྐུར་བ་རེད། ངས་ཀྱང་ལ་ལའི་ལད་མོ་ལི་ལིས་བྱས་ནས་སྤྲོས་མེད་ཀྱི་དབང་དུ་
བཏང་བ་ཡིན་གསུངས་པས་དེར་གནས་ཀྱི་སློབ་ཚོགས་ཀུན་ངོ་མཚར་ཞིང་སེམས་ཞུམ་སྟེ་
ཡིད་གཟེངས་པའི་ངང་ནས་དད་པ་ཆེས་ཆེར་སྐྱེས་སོ། །དེ་ལྟར་སློབ་བུ་དེ་དག་གི་རྒྱུད་སྨིན་
པར་བྱས་ཏེ། གྲོལ་བྱེད་རྒྱུད་ཀྱི་རྒྱལ་པོ་དང་པོའི་སངས་རྒྱས་དུས་ཀྱི་འཁོར་ལོ་ལས་བསྟན་
པའི་ལམ་རིམ་གཉིས་དང་ཁྱད་པར་རྫོགས་རིམ་རྡོ་རྗེའི་རྣལ་འབྱོར་སྦྱོར་བ་ཡན་ལག་དྲུག་
239



ཇོ་ནང་དཔེ་ཚོགས།
སྤྱིའི་དེབ་དགུ་བཅུ་པ།
པ་ཡོངས་སུ་རྫོགས་པ་ཟབ་ཅིང་རྒྱས་པའི་ཁྲིད་རྒྱབ་རྟེན་ལུང་དང་བཅས་པ་བཀའ་དྲིན་དུ་
བསྩལ། གཞན་ཡང་ཉིད་ཀྱིས་མཛད་པའི་དག་སྣང་སྒྲོལ་མའི་ཆོས་སྐོར་དང༌། ཀུན་མཁྱེན་
མཆོད་ཆོག འཕོ་བ་རྒྱས་པ། རྣམ་རྒྱལ་མའི་དབང་ཆོག་སོགས་ཟབ་ཆོས་མང་པོའི་བདུད་
རྩིས་ཚིམ་པར་མཛད། སངས་རྒྱས་བསྟན་པའི་རྩ་བ་ཡོན་ཏན་ཀུན་གྱི་གཞི་རྟེན་སོ་སོར་
ཐར་པ་དགེ་ཚུལ་དང་བསྙེན་རྫོགས་ཀྱི་སྡོམ་པ་ཡང་གནང་བར་སྙམ། དེ་ནས་སློབ་མའི་
ཚོགས་དེ་དག་གིས་བླ་མའི་མན་ངག་བཞིན་སྦྱོར་བ་ཡན་ལག་དྲུག་པ་སྔོན་འགྲོ་དངོས་གཞི་
རྗེས་དང་བཅས་པ་ཉམས་ལེན་གནད་དུ་སྨིན་པར་བྱས་ཏེ་དུས་བསྟུན་གྱི་ཉམས་རྟོགས་
ཀྱང་སྐྱེས་པར་མངོན། སློབ་བུ་དེ་དག་ལ་བརྟེན་རྗེ་མ་ཏི་རིན་པོ་ཆེའི་གསུང་རབ་དཔེ་ཆ་
རྣམས་ཀྱི་འཕྲིན་ལས་མགོ་ལོག་སོགས་ཡུལ་ཕྱོགས་མང་པོར་ཤིན་ཏུ་དར་ཞིང་རྒྱས་པར་
གྱུར། ཡང་ཉིན་ཞིག་རྗེ་སྐྱབས་མཆོག་མ་ཏི་རིན་པོ་ཆེའི་ཉེ་གནས་དམ་པ་བླ་མ་ཡོན་ཏན་
བཟང་ཁོང་གི་ཕ་མེས་རྒྱུད་ཀྱི་སྲུང་མ་འབའ་ཡི་ལྷ་བཙན་རྡོ་རྗེ་ཁྱུང་དྲག་རྩལ་ཞེས་པའི་གཞི་
བདག་ཅིག་ལ་བསང་མཆོད་བྱེད་དུ་ཕེབས་པའི་ཤུལ་དུ་བླ་མ་ངག་གྲུབ་ཀྱིས་སྐྱབས་རྗེ་རིན་
པོ་ཆེ་ལ་ཞབས་ཕྱི་ཞུས་ནས་འདུག་པའི་ཚེ། བླ་མ་རྣམ་གཉིས་ཀྱི་བཞུགས་ཤག་ཏུ་མར་ཁེ་
སི་དང་མོའོ་ཙེ་ཏུང་སོགས་ཀྱི་འདྲ་པར་སྦྱར་ཡོད་པ་ལ། ངག་གྲུབ་ཀྱི་སེམས་ལ་འདི་ནི་མི་
དགོས་པ་ཞིག་རེད་ཨང་སྙམ་པ་ན། བླ་མ་རིན་པོ་ཆེའི་ཐུགས་མངོན་ཤེས་ཀྱིས་མཁྱེན་ཏེ།
ཞལ་ནས་འདྲ་པར་འདི་དག་སྙིང་རྗེའི་ཡུལ་དུ་སྦྱར་བ་
སྦྱར་བ་ཡིན་གྱི་མཆོད་གནས་སུ་བཤམས་པ་
མིན་ཞེས་གསུངས་པས། བླ་མ་ངག་གྲུབ་ངོ་མཚར་ཞིང་དད་པ་ཚད་མེད་པ་སྐྱེས་སོ། །དེར་
བླ་མའི་ཞལ་ནས་ངག་གྲུབ་ལ་དེ་རིང་ཡོན་ཏན་བཟང་ཉེན་རྟོག་པ་སོགས་དང་མི་འཕྲད་
པའི་ཆེད་དུ། ཐབ་བསང་ཞིག་ཐོངས་ལ་ཇ་ཕུད་ཅིག་མཆོད་གསུངས། བླ་མ་ངག་གྲུབ་ཀྱིས་
དེ་ལྟར་བྱས་པས་དུད་ཁུང་ནས་བསང་དུད་དྲག་འཕྱུར་བ་ཐོན་སྐབས་གློ་བུར་དུ་གོང་འདུ་
24)



མཁན་ཀུན་དགའ་ཤེས་རབ་གསལ་བྱེད།
ཤར་འཛམ་ཐང་པ་ངག་དབང་བློ་གྲོས་གྲགས་པའི་རྣམ་ཐར།
པོད་དང་པོ།
ཡངམ་
ཁང་གི་ཟུར་ནས་ཉེན་རྟོག་པ་རྒྱ་མི་གཉིས་ཀྱིས་བལྟས་ཡོད་ཅེས་བརྡ་བཏང་འོང་། དེར་བླ་
མ་ངག་གྲུབ་ཅི་བྱ་གཏོལ་མེད་དུ་གྱུར་པ་ན་བླ་མ་རིན་པོ་ཆེས་སྐྱོན་མེད་གསུངས་ནས། ཐུགས་
མཉམ་བཞག་ལ་བཞུགས་པ་ཙམ་གྱིས་དེ་མ་ཐག་བསང་གི་དུ་བ་ཚང་མ་ཕྱིར་ཁང་བའི་ནང་
་དུ་འཁོར་ནས་འདུག་ཅིང་དུད་ཁུང་ནས་དུ་བ་ཅུང་ཟད་ཀྱང་མེད་པར་གྱུར་ཏེ་ཉེས་སྐྱོན་ཅི་
ང་མ་བྱུང༌། དེ་ནི་རྟོགས་པའི་དབང་ཕྱུག་ཆེན་པོ་མ་ཏི་རིན་པོ་ཆེ་ནང་རྩ་རླུང་ལ་རང་
དབང་ཐོབ་པའི་སྟོབས་ཀྱིས་ཕྱིའི་འབྱུང་བ་ལ་དབང་བསྒྱུར་ནུས་པའི་མཚོན་རྟགས་དངོས་
གནས་གསལ་བོ་ཡིན་པ་གོར་མ་ཆག་གོ །དེ་ནས་༼ཕྱི་ཉིན་སྔ་དྲོ་ཉི་མ་ཤར་སྐོར་དུ་ཡང་
བླ་མ་རིན་པོ་ཆེའི་ཞལ་ནས་ཡོན་ཏན་བཟང་གིས་འབའ་སྒང་ནས་ལྷ་བསང་གཏོང་བཞིན་
ཡོད་ལ། འོ་སྙིང་རྗེ་གཞི་བདག་གི་འཁོར་དུ་སོང་བའི་མི་དྲུག་བདུན་ཞིག་གིས་ཀྱང་གུས་
འདུད་ཀྱིས་ཉན་ཡོད། དེའི་ནང་ལོ་ཉུང་འཕྲུག་ལྭ་གྱོན་པ་མིང་ལ་ཆེ་གེ་མོ་ཟེར་བ་ཞིག་ཀྱང་
ཡོད།༼ཡོན་ཏན་བཟང་གི་རླུང་རྟའི་དར་ལྕེ་སྟོང་དཔོན་མགོ་ལ་ཐོན་ཡོད་༽གསུངས། ཡང་
སྐབས་གཞན་ཞིག་ཏུ། ཉེ་གནས་བླ་མ་ཡོན་ཏན་བཟང་གཞི་བདག་དེ་ཉིད་ལ་བསང་མཆོད་
བྱེད་པར་བྱོན་པའི་ཤུལ་དུ་བླ་མ་ཀུན་དཔལ་ལམ་ཆོས་རིན་གྱིས་རྗེ་བླ་མ་མཆོག་ལ་ཞབས
ཕྱི་ཞུས་ཏེ་འདུག་པའི་ཚེ། དགོང་མོ་ཞིག་ཏུ་བླ་མའི་ཞལ་
ངོ་ཞལ་ནས། ཆོས་རིན་ལ་ཡོན་ཏན་བཟང་
ཉེན་རྟོག་པ་སོགས་དང་མི་འཕྲད་པའི་ཆེད་དུ་ཇ་ཕུད་ཅིག་མཆོད་པར་གྱིས་ཞེས་གསུངས་པ་
ལྟར། ཇ་ཕུད་མཆོད་པའི་ཚེ་གཞི་བདག་དེ་ཕྱོགས་ནས་གློ་བུར་དུ་རླུང་འཚུབ་ཅིག་སླེབས་
ཏེ་བླ་མའི་གཟིམས་ཆུང་གི་མདུན་གྱི་ཁང་ཐོག་ཏུ་ཡུན་རིང་ཙམ་འཁོར་ནས་གཟིམས་ཁང་
གི་ནང་དུ་འཛུལ་སོང་བ་ཆོས་རིན་གྱིས་མངོན་སུམ་དུ་མཐོང་། ཕྱི་ཉིན་བླ་མ་མཆོག་གི་
ཞལ་ནས། ཆོས་རིན་ལ་མདང་དགོང་འབའ་ནང་ནས་ཁྱོད་ཀྱི་ཕ་ཡར་ཚེ་བཀྲ་སོགས་གཞི་
བདག་གི་འཁོར་དུ་སྐྱེས་པའི་མི་ཁ་ཤས་བདག་གི་དྲུང་དུ་འོངས་ནས་གཏམ་གླེང་མང་པོ་
141



མཁན་ཀུན་དགའ་ཤེས་རབ་གསལ་བྱེད།
ཤར་འཇམ་ཐང་པ་ངག་དབང་བློ་གྲོས་གྲགས་པའི་རྣམ་ཐར།
པོད་དང་པོ།
སྒྲོལ་མ་ཡི་དམ་དུ་བསྟེན་ན་མཛད་པ་འཕྲིན་ལས་མཁའ་མཐར་ཁྱབ་པར་འགྱུར་ཞེས་ཀ་
ཐོག་བླ་མ་ཚོགས་གཉིས་ལ་གསུངས། རབ་ཁའི་ཚུལ་ཁྲིམས་དཔལ་ཞེས་སྔོན་ཆད་གྲྭ་བ་
ཡིན་ཞིང་མཚུངས་མེད་སྐྱབས་མཆོག་མ་ཏི་རིན་པོ་ཆེའི་སློབ་མ་ཡིན་པ་ཞིག་དུས་དབང་
གིས་ཁྱིམ་པར་བབས། རྗེས་སུ་ཁོའི་སེམས་ལ་འགྱོད་པ་སྐྱེས་ཏེ་བཀའ་དྲིན་གསུམ་ལྡན་
བླ་མ་རིན་པོ་ཆེ་ལ་ནོངས་བཤགས་ཕུལ་ནས་ཁྱེད་ཀྱིས་ཅི་གསུང་གི་བཀའ་སྒྲུབ་པར་ཞུས་
པ་ན། ཐུགས་བརྩེ་བ་སྙིང་རྗེ་ཆེན་པོའི་མངའ་བདག་མ་ཏི་རིན་པོ་ཆེའི་ཞལ་ནས། འོ་ན་
ཁྱོད་ཀྱིས་བདག་གིས་བསྒྲིགས་པའི་རྡོར་སེམས་ཡིག་བརྒྱའི་བསྙེན་ཆོག་གི་སྟེང་ནས་རྒྱུན་
དུ་ཧེ་རུ་ཀའི་ཡིག་བརྒྱ་མང་དུ་ཁ་ཏོན་གྱིས་དང་རྗེས་སུ་ཁྱོད་རང་གིས་གོ་རྒྱུའི་ཕན་ཐོགས་
ཆེན་པོ་ཞིག་ཡོད་གསུངས། ཁོས་དེ་ལྟར་ཧེ་རུ་ཀའི་ཡིག་བརྒྱ་མང་པོ་བཟླས་པས་སྔར་ཁོ་
རང་ཆོས་ཀྱི་ཚིག་དོན་སོགས་མི་གོ་བའི་དབང་པོ་རྟུལ་པོ་གྲོགས་གཞན་ལ་ཡིད་སྨོན་བྱེད་
དགོས་པ་ཞིག་ཡིན་ནའང་། ཕྱིས་ སུ་དབང་པོ་ན་འཕར་ཏེ་རང་ཤུགས་ཀྱིས་ཆོས་ཀྱི་ཚིག་
དོན་ཅུང་ཟད་གོ་བ་ཞིག་ཏུ་གྱུར་ཞེས་ཁོ་རང་གི་ངག་ལས་ཐོས། ཡང་རབ་ཁའི་ཚེ་ནོར་ཞེས་
པའི་རྒན་པོ་འོད་དཔག་མེད་ཀྱི་མཚན་རྒྱུན་དུ་འདོན་མཁན་ཞིག་ཡིན་པས་ཁོའི་བུ་ཚུལ་
ཁྲིམས་དཔལ་གྱིས་འགྲོ་བའི་འདྲེན་མཆོག་མ་ཏི་རིན་པོ་ཆེ་ལ་བདག་གི་ཕ་རྒན་འོད་དཔག་
མེད་ཀྱི་མཚན་དུས་རྒྱུན་དུ་སྐད་གསེང་མཐོན་པོས་འདོན་མཁན་ཞིག་ཡིན་ནའང་སེམས་
ཀྱིས་དམིགས་པ་ཅི་ཡང་མི་ཤེས་པས་དེ་ལ་སེམས་ཀྱི་དམིགས་པ་ཞིག་གསུངས་པར་ཞུས་
པས། ཁོང་གི་ཞལ་ནས་ཁོས་འོད་དཔག་མེད་ཀྱི་མཚན་འདོན་པའི་དུས་སུ་རང་གི་སྐད་གདངས་
ལ་སེམས་གཏད་དེ་དེ་ལས་གཞན་དུ་མ་གཡེང་བར་ཐོན་གསུངས། དེ་ཕྱིན་ཆད་རྒད་པོས་
དེ་ལྟར་བཏོན་པས། ཕྱིས་སུ་ཁོ་རང་བདེ་ལྡན་ཞིང་དུ་སྐྱེ་བར་ཡིད་ཆེས་པ་དང་། ཁོ་རང་གི་
ངག་ཏུ། ཡེ་ཤེས་བླ་མ་འོད་ཀྱི་ཏོག །དེ་བཞིན་སྨོན་ལམ་བློ་གྲོས་དང་། །དབང་པོ་ཞི་དང་
243



ཇོ་ནང་དཔེ་ཚོགས།
སྤྱིའི་དེབ་དགུ་བཅུ་པ།
འཇམ་དབྱངས་ལ། །བདག་ནི་གུས་པས་སྐྱབས་སུ་མཆི། །ཞེས་པའི་ཚིགས་བཅད་དེ་སུས་
ཀྱང་མ་བསླབ་པར་རང་ཤུགས་ཀྱི་བྱུང་ཞིང་། མཐར་འཆི་བའི་ཚེ་ན་ཟུག་སོགས་ཅི་ཡང་
མེད་པར་ད་ནི་བདག་བདེ་བ་ཅན་དུ་འགྲོ་རན་ཞེས་དགའ་སྤྲོ་དང་བཅས་ཚེ་འཕོས་སོ། །གོང་
གི་ཚིགས་བཅད་དེ་ནི་ཆོས་རྗེ་ཀུན་མཁྱེན་ཆེན་པོས་མཛད་པའི་སྨོན་ལམ་མདོར་བསྡུས་པ་
ལས། རྒྱལ་སྲས་ཡེ་ཤེས་བླ་མ་འོད་ཀྱི་ཏོག །སྨོན་ལམ་བློ་གྲོས་དབང་པོ་ཞི་བ་དང་། །འཇམ་
དབྱངས་རྣམས་ཀྱི་དམིགས་བསལ་རྣམ་གསུམ་པོ། །གང་བསྒྲུབ་དེ་འདྲ་བདག་གིས་སྒྲུབ་
གྱུར་ཅིག །ཅེས་པ་དང་ཕལ་ཆེར་མཚུངས་འདུག ཡང་རྗེ་བླ་མ་ཁོང་གི་ཆུང་གྲོགས་མཁན་
མུན་སེལ་གྱི་ཕ་རྒན་ཚེ་རིག་བར་བར་མཚུངས་མེད་བླ་མ་མཆོག་གི་མདུན་དུ་འོང་བ་ལ།
ཆོས་དང་མཐུན་པའི་བསླབ་བྱ་གནང་ཞིང་ཁྱོད་ཀྱིས་གདུགས་དཀར་གཟུངས་མདོ་བློར་
བཟུང་ནས་རྒྱུན་དུ་ཁ་འདོན་གྱིས་ལ་གསོལ་བ་ཐོབ་དང་འདི་ཕྱི་གཉིས་ཀར་དགེ་ཞིང་ཚེ་
རིང་ཕུན་ཚོགས་འབྱུང་བར་འགྱུར་ཞེས་གསུངས་ཤིང་ལུང་ཡང་གནང་། ཁོས་ཡུན་རིང་
བློར་མ་ཟིན་པར་ཉིག་ཞིག་བླ་མ་ལ་གསོལ་བ་རྩེ་གཅིག་ཏུ་འདེབས་བཞིན་ལན་གཅིག་
བཏོན་པས་བློར་ཟིན་པར་གྱུར། དེ་ནས་བཟུང་ད་ལྟ་ལོ་དགུ་བཅུའི་ནང་དུ་ཡང་རྒྱུན་དུ་
གདུགས་དཀར་བློར་ཁ་འདོན་བྱེད་ནུས་པ་འདི་སྐྱབས་མགོན་མ་ཏི་རིན་པོ་ཆེའི་ཐུགས་རྗེ་
དང་བྱིན་རླབས་ཀྱིས་ཡིན་ཟེར། དེ་ལ་སོགས་པ་བྱིན་རླབས་ཀྱི་གཏེར་མཛོད་བརྩེ་བའི་བདག་
ཉིད་རྗེ་བླ་མ་གང་གི་དྲུང་དུ་མཆོག་དམན་སུ་དང་སུ་འོང་ན་ཡང་ཆོས་མཐུན་གྱི་བསླབ་བྱ་
གནང་ཞིང་གང་ལ་གང་འདུལ་གྱི་ཆོས་ལ་བཀོད་པ་དཔག་ཏུ་མེད་དོ། །སྐབས་ཤིག་ཉམས་
རྟོགས་ཀྱི་ཡོན་ཏན་མཆོག་མངའ་དུས་འཁོར་དབང་ཆེན་བརྒྱར་ཉེ་བ་བསྐུར་བའི་རྡོ་རྗེ་སློབ་
དཔོན་ཆེན་པོ་བླ་མ་སྐལ་ལྡན་རྒྱ་མཚོས་ཞུས་པའི་ངོར། འཛམ་ཐང་གཙང་ཆེན་ཆོས་ཀྱི་ཕོ་
བྲང་གི་རྡོ་རྗེ་སློབ་དཔོན་བླ་མ་རྡོ་རྗེ་བཟང་པོའི་བླ་སྒྲུབ་བྱིན་རླབས་ལེགས་སྩོལ་ཞེས་བྱ་བ་
24



པོད་དང་པོ།
མཁན་ཀུན་དགའ་ཤེས་རབ་གསལ་བྱེད།
ཤར་འཛམ་ཐང་པ་ངག་དབང་བློ་གྲོས་གྲགས་པའི་རྣམ་ཐར།
དང༌། འཛམ་ཐང་ཆོས་རྗེ་དགོན་གྱི་མཁས་པའི་དབང་པོ་ལུང་རིག་སྨྲ་བའི་ཁྱུ་མཆོག་སྐྱེས་
ཆེན་དམ་པ་བླ་མ་བློ་ལྡན་གྱི་ཐུགས་བཞེད་ལྟར། རྗེ་བཙུན་ཏཱ་ར་ནཱ་ཐའི་རྣམ་སྤྲུལ་སྦྱངས་པ་
མཆོག་སྤྲུལ་ཀུན་དགའ་དཔལ་གང་གི་གསོལ་འདེབས་སྤྲུལ་སྐུ་མྱུར་བྱོན་སྨོན་ཚིག་ལེགས་
བསྡུས་འདོད་པ་མྱུར་འགྲུབ་ཞེས་བྱ་བ་ལྗགས་རྩོམ་གནང་། དེ་ལ་སོགས་པ་གདུལ་བྱ་མཆོག་
དམན་སོ་སོར་གང་ལ་གང་མོས་དང་ཇི་ལྟར་འདོད་པ་ལྟར་གྱི་བཀའ་རྩོམ་གྲངས་ལས་འདས་
པ་གནང་སྟེ་གདུལ་བྱ་མཐའ་ཡས་པའི་རེ་བ་བསྐང་བར་མཛད་དོ། །འདི་སྐོར་ཞིག་ནས།
ཐམས་ཅད་མཁྱེན་པ་མ་ཏི་རིན་པོ་ཆེའི་སྐུ་གསུང་ཐུགས་ཀྱི་ཡོན་ཏན་དང་མཛད་པ་འཕྲིན་
ལས་ཀྱི་སྙན་པས་ས་གསུམ་གྱི་ཁྱོན་ཐམས་ཅད་དུ་ཁྱབ་པས། སྐལ་ལྡན་གྱི་གདུལ་བྱ་གྲངས་
མེད་པའི་ཡིད་དབང་མེད་དུ་དྲངས་ཏེ། རྡོ་འཛི་སྦྱར་གསུམ། རྔ་བ། མགོ་ལོག གསེར་རྟ། རྒྱལ་
རོང་སོགས་དང༌། གཞན་ཡང་རྨ་རྫ་སྨར་གསུམ། མདོ་དབུས་ཁམས་གསུམ་སོགས་དང་
མ་ཟད་རྒྱ་བོད་ཧོར་གསུམ། རྒྱལ་ཕྱི་ནང་སོགས་ཡུལ་སོ་སོ་དང་ཕྱོགས་སོ་སོ་ཆོས་བརྒྱུད་
སོ་སོ་ནས། དམ་པའི་ཆོས་ཀྱི་གསུང་གི་བདུད་རྩི་ལེན་པར་ཉིན་མཚན་ཀུན་ཏུ་སྤྲིན་བཞིན་
འདུས་པ་ལ། རང་རང་གི་ཁམས་དབང་མོས་པ་དང་མཐུན་པའི་མདོ་སྔགས་རིག་གནས་
དང་བཅས་ཟབ་རྒྱས་ཆོས་ཀྱི་འཁོར་ལོ་རྒྱ་ཆེན་སྐོར་ཞིང་། དགེ་བསྙེན་དང་རབ་བྱུང་དགེ་
ཚུལ་བསྙེན་རྫོགས་བཅས་ཀྱི་བསླབ་སྡོམ་གནང་བ་གྲངས་ལས་འདས། དེ་ལྟར་ཡང་ལེགས་
པར་བཤད་པ་རིན་པོ་ཆེའི་གཏེར་ལས། ཡོན་ཏན་ལྡན་ན་སྐྱེ་བོ་ཀུན། །མ་བསྡུས་པར་ཡང་
རང་ཉིད་འདུ། །དྲི་ལྡན་མེ་ཏོག་རྒྱང་རིང་ཡང་། །བུང་བ་སྤྲིན་གྱི་ཚོགས་བཞིན་འཁོར། །ཞེས་
གསུངས་པ་ལྟར་རོ། །འོན་ཀྱང་དུས་འགྱུར་གྱི་དབང་གིས་ཤིན་ཏུ་གསང་དགོས་པས་ཇི་བཞིན་
གསལ་བོར་ཤེས་མི་ནུས། མ་ཟད་གང་གི་ཞལ་གྱི་དཀྱིལ་འཁོར་དངོས་སུ་མ་མཇལ་ཡང་།
རྒྱང་རིང་ཡུལ་ནས་མཚན་སྙན་ཐོས་པ་ཙམ་གྱིས་ཀྱང་དད་པས་ལུས་ཀྱི་སྤུ་ལོང་གཡོ་ཞིང་
245



ཇོ་ནང་དཔེ་ཚོགས།
སྤྱིའི་དེབ་དགུ་བཅུ་པ།
མིག་ནས་མཆི་མ་འཁྲུགས་ཏེ་གསོལ་བ་སྙིང་གི་གཏིང་ནས་བཏབ་པས་རྒྱུད་ལ་ཐར་པའི་
ས་བོན་བསྐྲུན་པར་བྱེད་པ་ཡང་གྲངས་ལས་འདས་པར་མངོན་ཏེ། ཇི་སྐད་དུ། མཚན་གྱི་
དབྱར་རྔ་རྣ་བའི་པདྨོ་ལ། །ལྷུང་བ་ཡིས་ཀྱང་སྲིད་ཞིའི་གདུང་བ་སེལ། །སྲས་བཅས་རྒྱལ་
བས་བསྟོད་བསྔགས་མཛད་པའི་ཡུལ། །ཞེས་དང༌། མཚན་ཐོས་ཙམ་གྱིས་འགྲོ་ཀུན་ཐར་
པར་འདྲེན། །ཞེས་གསུངས་པ་ལྟར་གྱུར་ཏོ། །དེ་ལྟར་མཚུངས་མེད་བླ་མ་རིན་པོ་ཆེ་འདི་ཉིད་
ཡུལ་ཁམས་སྤྱིའི་འདི་ཕྱི་གཏན་གྱི་སྐྱབས་གནས་གཅིག་ཆོག་ཉག་གཅིག་ཏུ་གྱུར་པས་སྐྱབས་
མགོན་མ་ཏི་རིན་པོ་ཆེ་ཞེས་གྲགས་པའི་སྙན་པ་ས་སྟེང་ཀུན་ཏུ་ཁྱབ་པར་གྱུར་ཏེ། ཇི་སྐད་དུ།
རྟག་ཏུ་དམ་པའི་ཡོན་ཏན་རྣམས། །སྐྱེ་བོ་དམ་པའི་ལྷག་པར་སྒྲོགས། །མ་ལ་ཡ་ཡི་ཙན་དན་
དྲི། །རླུང་གིས་ཕྱོགས་བཅུར་རྒྱས་པར་བྱེད། །ཅེས་གསུངས་པ་ལྟར་རོ། །ཡང་བར་སྐབས་
ཤིག་ཏུ་ཚེ་དབང་རིག་འཛིན་ཟེར་བའི་གཞོན་ནུ་ཞིག་ལ། སྐ་མདའི་གཏེར་སྟོན་སྟག་ཤམ་
ཅན་གྱིས་ཁྱོད་བླ་མ་བཟང་པོ་ཞིག་ལ་སྐྱབས་དགོས་མ་སྐྱབས་ན་ཁྱོད་ཀྱི་ཚེ་ལ་བར་ཆད་ཡོད་
ཅེས་གསུངས་པས། ཁོས་སྐྱབས་མགོན་མ་ཏི་རིན་པོ་ཆེ་ལ་སྐྱབས་འཇུག་ཞུས་པ་ན། བླ་མ་
རིན་པོ་ཆེའི་ཞལ་ནས། ཁྱོད་ཀྱིས་བླ་སེར་གཞན་ལ་ཡང་སྐྱབས་འཇུག་རེ་ཞུས་དང་བདག་
གི་སྐྱབས་འགྲོ་བྱེད་གསུངས། དེ་ནས་མི་རིང་བར་ཚེ་དབང་རིག་འཛིན་མི་མང་པོ་ཞིག་དང་
མཉམ་དུ་ཆུ་ཆེན་པོ་ཞིག་བརྒལ་སྐབས་ཁོ་ཆུས་ཁྱེར་ཏེ་གྲོགས་རྣམས་ཀྱིས་སྐྱོབ་མ་ནུས་
པའི་ཚེ་ཁོས་འཇིགས་སྐྲག་ཆེན་པོའི་ངང་ནས་སྐྱབས་མགོན་མ་ཏི་རིན་
པོ་ཆེ་སེམས་ལ་དྲན་ཏེ་སྙིང་ཐག་པ་ནས་གསོལ་བ་དྲག་ཏུ་བཏབ་པའི་ཚེ་གློ་བུར་དུ་ཁོའི་
ལུས་སེམས་ལ་སྟོབས་ཤུགས་ལྷག་པར་རྒྱས་ཏེ་ཆུས་འཇིགས་པ་ལས་ཐར་པར་གྱུར། ཕྱིས་
སུ་ཁོས་བླ་མ་རིན་པོ་ཆེའི་ཐུགས་རྗེ་དང་བྱིན་རླབས་མིན་ན་ཁོ་བོ་ཆུས་འཁྱེར་ངེས་ཡིན།
བླ་མ་རིན་པོ་ཆེ་བཀའ་དྲིན་ཤིན་ཏུ་ཆེ་ཞེས་ཡང་ཡང་བཤད་འདུག ཡང་སྐབས་ཤིག་ཁོང་
པར་འཆི་བ་ལ་ཐུག་
246



པོད་དང་|
མཁན་ཀུན་དགའ་ཤེས་རབ་གསལ་བྱེད།
ཤར་འཛམ་ཐང་པ་ངག་དབང་བློ་གྲོས་གྲགས་པའི་རྣམ་ཐར།
གི་ཉེ་འཁོར་དུ་གཏོགས་པ་རྡོ་རྗེ་ཐར་ས་གཞན་དུ་སོང་བའི་ཚེ། གློ་བུར་དུ་ནད་དྲག་པོ་ཞིག་
གིས་ཐེབས་ཏེ་ཅི་བྱ་གཏོལ་མེད་དུ་གྱུར་པ་ན། མཚུངས་མེད་བླ་མ་རིན་པོ་ཆེ་སེམས་ལ་དྲན་
ཏེ་གསོལ་བ་རྩེ་གཅིག་ཏུ་བཏབ་པས་དེ་མ་ཐག་ནད་སངས་དྭངས་སུ་སོང་། ཡང་ཉེ་འཁོར་དུ་
གཏོགས་པ་ཚེ་རིང་ རྡོ་རྗེ་ལ་མཁྲིས་ནད་ཚབས་ཆེན་གྱིས་ཐེབས་ཏེ། ཡུན་རིང་ཁ་ཟས་སྣུམ་
བཅུད་ཅན་ཅུང་ཟད་ཀྱང་བསྟེན་མི་ནུས་པར་གྱུར་ཚེ། སྐྱབས་མགོན་བླ་མ་མཆོག་གི་གསོལ་
ཞལ་ནང་གི་གསོལ་ལྷག་ཞལ་ཟས་སྣུམ་བཅུད་ཅན་གནང་བ་ལ། ཉེ་འཁོར་བ་ཁ་ཅིག་གིས་
ཁོ་མཁྲིས་ནད་ཀྱི་ན་བ་ཡིན་པས་ཟས་སྣུམ་ཅན་ཟ་མི་ཉན་ཟེར་བ་ལ། བླ་མ་རིན་པོ་ཆེའི་ཞལ་
ནས། ཟོ་དང་སྐྱོན་མེད་གསུངས་པ་ལྟར་ཟོས་པས་དེ་མ་ཐག་ཁོའི་མཁྲིས་ནད་གཞི་མེད་
སངས་དྲག་ཏུ་སོང༌། སྐབས་ཤིག་འཛམ་ཐང་གི་ཕར་ངོས་བཀག་ཤིང་ནགས་ཚལ་གྱི་ནང་དུ་
མི་ཞིག་འགག་གྲིར་ཤི་བ་ཤི་འདྲེར་གྱུར་ཏེ་མཚན་མོར་གྲག་པ་ཀུན་གྱིས་ཐོས། དེའི་ཚུལ་སྐྱབས་
རྗེ་བླ་མ་རིན་པོ་ཆེ་ལ་ཞུས་པས་བླ་མའི་ཞལ་ནས་འོ་སྙིང་རྗེ་གསུངས་ཤིང་ཅུང་ཟད་ཅིག་
ཐུགས་མཉམ་པར་བཞག་པས་དེ་ཕྱིན་ཆད་གྲག་རྒྱུ་མེད་སོང་།
བར་སྐབས་སུ། འདྲེ་ཁོག་ཞུགས་ཀྱི་བུད་མེད་སྨོན་པ་འགའ་རེའི་ཁ་ནས་ངེད་ཅག་
འཛི་མདའ་ཡན་ལ་འཛམ་ཐང་གི་བློས་གྲགས་སམ་མ་ཏི་ཟེར་བའི་བླ་རྒན་ཞ་བོ་དེའི་གཟི་
བརྗིད་ལ་བཅར་མི་ནུས་ཤིང་དེས་འོང་དུ་མི་འཇུག་པས་ང་ཚོས་འཛི་སྟོད་ཀྱི་སེམས་ཅན་
ལ་གནོད་འཚེ་བྱེད་མི་ནུས། ཉིན་ཞིག་སྐྱ་མི་ཞིག་ཟམ་ཐོག་ནས་འོང་བ་ལ་ངེད་ཅག་གིས་
དེའི་སྲོག་ལེན་པར་རྩོམ་པ་ན་བློས་གྲགས་ཀྱི་སྡང་མིག་ཞིག་བསྒྲད་པས་ངེད་ཅག་ཅི་བྱུང་
མ་ཤེས་པར་རྒྱང་རིང་བོར་འཕངས་འདུག ཅེས་སོགས་སྨྱོ་གཏམ་མང་པོ་ལབ་པར་བྱེད།
དེ་ལ་སོགས་པ་ཉམ་ཐག་འགྲོ་བ་མང་པོ་ནད་དང་གདོན་བགེགས་དང་འབྱུང་བཞིའི་གནོད་
པ་སོགས་དུས་མིན་འཆི་བའི་འཇིགས་པ་ལས་བསྐྱབས་ཏེ་མི་འཇིགས་པ་སྐྱབས་ཀྱི་སྦྱིན་
247



ཛ ནང་ད་རོགས།
སྤྱིའི་དེབ་དགུ་བཅུ་པ༑
པ་གནང་བ་ཡང་གྲངས་ལས་འདས་སོ། །སྔར་གྱི་གནས་སྐབས་ཤིག་ཏུ། ཉེ་གནས་བླ་མ་
ཡོན་ཏན་བཟང་གི་སྲིང་མོ་གནས་མོ་ཞེས་བྱ་བ་དུས་ལས་འདས་པ་ལ་མཚུངས་མེད་བླ་མ་
མཆོག་གིས་གཤིན་ཆོག་དང་འཕོ་བ་བསྔོ་སྨོན་སོགས་མཛད་ཅིང་། དེའི་དོན་དུ་སྨོན་ལམ་
དོན་ཀུན་མྱུར་འགྲུབ་ཅེས་བྱ་བ་རྩོམ་པར་མཛད། གཞན་ཡང་དགེ་སྦྱོར་མང་པོ་བྱས་ཀྱང་
ཁོང་གི་ཞལ་ནས། ཚེ་འདས་གཤིན་པོ་འདི་སྐོར་གཅིག་ས་ཆ་སྟོད་ཕྱོགས་སུ་བུད་མེད་ཅིག་གི་
ལུས་ལེན་དགོས་བྱུང་སོང་ཞེས་གསུངས་། ཕྱིས་སུ་ཧོར་བ་བླ་མ་བརྩོན་འགྲུས་ དཔལ་སོགས་
དབུས་གཙང་དུ་བྱོན་པའི་ལམ་ཁར་པཎ་ཆེན་ཤིང་སྡེ་ཟེར་བར་ཁྱིམ་ཚང་ཞིག་ཏུ་གནས་
མོའི་སྐྱེ་སྲིད་འདི་ཚང་ན་ཡོད་ཅེས་བླ་མ་བརྩོན་འགྲུས་དཔལ་གྱིས་གསུངས། གནས་བདག་
ཧོར་བ་ཚང་གི་བླ་མ་ངག་གྲུབ་སྔར་མགོ་ལོག་ཏུ་སོང་བ། དམངས་གཙོའི་བཅོས་བསྒྱུར་སྐབས་
མཚོ་སྔོན་ཕྱོགས་ཀྱི་ཁྲིམས་ཁང་དུ་འཛིན་བཟུང་བྱས་པ་ལོ་དུ་མར་འགོར་ཞིང་དེ་ཕྱོགས་ཀྱི་
བཙོན་པ་མང་པོ་ཤི་བ་ཐོས་པས་ཁོ་ཡང་ཤི་སོང་བ་ངེས་ཅན་ཡིན་རྒྱུ་རེད་ཅེས་ཀུན་གྱིས་
གླེང་ཚེ། དུས་གསུམ་ཅིག་ཆར་མཁྱེན་པའི་རྗེ་བླ་མ་མཆོག་གི་ཞལ་ནས། ཁོ་ཤི་མེད་བདེ་མོ་ཡིན།
ཉིན་ཞིག་ལྭ་སྐྱ་ཞིག་གྱོན་ནས་ཐོན་ངེས་རེད་ཅེས་གསུངས་པ་ལྟར་ཕྱིས་སུ་ཇི་བཞིན་དུ་གྱུར།
ཡང་དག་ཐེར་རམ་ལས་འགུལ་ཞིག་གི་སྐབས་སུ། སྐྱབས་མགོན་མ་ཏི་རིན་པོ་ཆེ་ན་
མདའི་རྒྱ་གྲོང་དུ་སློབ་སྦྱོང་འཛིན་གྲྭར་བཅོས་བསྒྱུར་བྱེད་ཆེད་དུ་ཕེབས་དགོས་མི་དགོས་
ཞེས་བསམ་འཆར་དང་ལབ་གླེང་མི་མཐུན་པ་མང་པོ་བྱེད་བཞིན་ཡོད་ཅེས་ཐོས། དེ་སྐབས་
ཉེ་གནས་དམ་པ་བླ་མ་ཡོན་ཏན་བཟང་གིས་སེམས་མ་བདེ་བར་ཐམས་ཅད་མཁྱེན་པ་མ་
ཏི་རིན་པོ་ཆེ་ལ་ཁྱེད་དེར་ཕེབས་དགོས་སམ་མི་དགོས་ཅི་འདྲ་ཡིན་ནམ་ཞུས་ཚེ། བླ་མ་རིན་
པོ་ཆེའི་ཞལ་ནས། ན་མདའི་རྒྱ་གྲོང་ནི་བདག་གིས་ལག་མཐིལ་དུ་བལྟས་པ་ནང་བཞིན་
ཡིན་པས་བདག་གི་དོན་དག་གླེང་མོལ་བྱེད་མཁན་རྣམས་ཀྱང་རེ་རེ་ནས་ཤེས། བདག་འཛིན་
248



ཁན་ཀན་དགའ་ཤེས་རབ་གསལ་བྱེད།
པོད་དང་པོ།
ཤར་འཛམ་ཐང་པ་ངག་དབང་བློ་གྲོས་གྲགས་པའི་རྣམ་ཐར།
གྲྭ་དེར་འགྲོ་དགོས་ན་ཆོས་སྐྱོང་སྲུང་མ་རྣམས་ཀྱིས་སྔོན་བརྡ་གཏོང་ངེས་ཡིན་ཀྱང་། ཆོས་སྐྱོང་
རྣམས་ནི་འཇམ་ཐིང་ངེ་ཡིན་པས་ད་ལན་བདག་དེར་འགྲོ་མི་དགོས་པ་འདྲ་ཞེས་གསུངས་
པ་ལྟར་བྱོན་མ་དགོས།
སྐབས་ཤིག་ཚེས་བཅུ་མཆོག་སྤྲུལ་བསོད་ནམས་བཟང་རྗེ་མ་ཏི་རིན་པོ་ཆེའི་མདུན་དུ་
ཕེབས་སྐབས། གོང་རྒྱ་ཞེས་རྒྱལ་གཉེར་ཕྱུགས་ར་ནང་དུ་ཡོད་པའི་ཨ་སུག་མའི་གྲྭ་བ་ཞིག་
གིས་ཁོ་བོ་རྒྱལ་གཉེར་ཕྱུགས་རའི་ནང་དུ་སྡོད་པ་དང་ཕྱིར་རང་ཡུལ་ཨ་སུག་མའི་ནང་དུ་
འགྲོ་བ་གཉིས་གང་དགའ་ཞུས་ཤོག་ཟེར། དེ་ལྟར་ཞུས་ཚེ་བླ་མ་རིན་པོ་ཆེའི་ཞལ་ནས།
ཁོ་ནི་ཕོ་རྒོད་སྙིང་སྟོབས་ཅན་ཞིག་རེད། དེར་འདུག་ན་བཟང། ཕར་སོང་ན་དེ་མ་བྱས་ན་
འདི་མ་ཡོང་སྙམ་པའི་འགྱོད་པ་ཆེན་པོ་སྐྱེ་བའི་དུས་ཤིག་འོང་ན་ཐང་ཞེས་གསུངས། དེ་ལྟར་
ཁོ་ལ་བཤད་ཚེ་ཁོས་ང་རང་གིས་རྒྱུན་དུ་འོ་མ་རྐུས་པ་མཁྱེན་པ་རེད་ཟེར་ཞིང་དད་པོ་དབང་
མེད་དུ་སྐྱེས། ཁོ་ཕྱིས་སུ་ཕར་སོང་ནས་ཁོའི་སྲིང་མོ་འགག་གྲིར་ཤི་སོང་། ཉིན་ཞིག་གྲྭ་བཙུན་
ཆོས་རིན་ནམ་བླ་མ་ཀུན་དཔལ་ལ་ཐམས་ཅད་མཁྱེན་པ་མ་ཏི་རིན་པོ་ཆེ་མཆོག་གིས་ཁྱོད་
ཀྱིས་ཡིག་བརྒྱ་བྱེ་བ་ཞིག་དང་ཧཀྵ་དུང་ཕྱུར་ཞིག་ཁ་ཏོན་གྱིས་དང་ཕྱི་མ་ཤམྦྷ་ལར་སྐྱེ་བར་
འགྱུར་ཞེས་གསུངས། ཁོས་ངེས་པར་སྐྱེ་ངེས་རེད་དམ་ཞུས་ཚེ་གོང་གི་དེ་ལྟར་སྒྲུབས་དང་
ཀ་ལ་པའི་ཉེ་འདབས་གྲོང་ཐོར་བུའི་ནང་ཚན་ཞིག་ཏུ་སྐྱེ་ངེས་ཡིན་ཞེས་གསུངས། དེ་ལ་
སོགས་པ་ཁོང་གིས་སློབ་མ་རྣམས་ལ་ཧེ་རུ་ཀའི་ཡིག་བརྒྱ་བྱེ་བ་དང་། ཧཀྵ་དུང་ཕྱུར་བཟླས་
བརྗོད་བྱེད་ཅིང་ཕྱི་མ་ཤམྦྷ་ལར་སྐྱེ་བར་སྨོན་ལམ་གཟབ་ནན་འདེབས་དགོས་ཞེས་སྐུལ་
མ་ཡང་ཡང་གནང་བར་མཛད་དོ། །ཡང་རིག་གསར་ཆོས་དང་ཆོས་བྱེད་མཁན་ལ་ཤིན་ཏུ་
འཚེ་ཞིང་རྩུབ་པའི་དུས་སུ་གྲྭ་བཙུན་འོད་རབ་ཀྱིས་དུས་གསུམ་མཁྱེན་པ་སྐྱབས་མགོན་
མཆོག་མ་ཏི་རིན་པོ་ཆེ་ལ་ད་ལྟའི་འདི་འདྲའི་དུས་ངན་འདི་ལ་འགྱུར་བ་རེ་ཡོད་དམ་མེད་
249



ཇོ་ནང་དཔེ་ཚོགས།
སྤྱིའི་དེབ་དགུ་བཅུ་པ།
ཞུས་ཚེ། ཁོང་གི་ཞལ་ནས། འོ་ཁྱོད་ཀྱིས་སེར་ཚུགས་མ་ཉམས་པར་ཉམས་ལེན་ལ་འབད་
པར་གྱིས་དང་། མ་འོངས་པ་ལོ་ཁ་ཤས་ནས་དུས་བདེ་སྤྲིན་བར་གྱི་ཉི་མ་ལྟ་བུ་ཞིག་འོང་ངེས་
ཅན་ཡིན། དེ་དུས་ཁྱོད་ཀྱང་སེར་མོ་རྩིས་ཅན་ཞིག་ཏུ་འགྱུར་ཞེས་གསུངས་པ་ལྟར། གྲྭ་བཙུན་
འོད་རབ་ཀྱིས་སྒྲུབ་པ་ཉམས་ལེན་ལ་འབད་པ་བྱེད་བཞིན་འདུག ཕྱིས་སུ་བསྟན་པ་བསྐུར་
དར་གྱི་དུས་སུ་འོད་རབ་ཀྱིས་བསླབ་གསུམ་ཉམས་ལེན་དང་ཐོས་བསམ་སྒོམ་གསུམ་ལ་
ཧུར་བརྩོན་བྱས་ཏེ་མཁས་བཙུན་བཟང་གསུམ་གྱི་ཡོན་ཏན་དང་ལྡན་ཞིང་འཛམ་ཐང་གཙང་བ་
དགོན་གྱི་མཁན་པོར་གྱུར་ཅིང་འཆད་རྩོད་རྩོམ་གསུམ་སོགས་རྒྱལ་བསྟན་སླར་གསོ་དར་
རྒྱས་ཀྱི་ཕྱོགས་ལ་མཛད་རྗེས་ཆེ་བའོ། །རིག་གསར་གྱི་སྐབས་སུ། དམར་སྲུང་དམག་ཟེར་
བ་དང་། ཉུང་ཙུང་ཟེར་བ། ཁྲིན་ཚོ་ཟེར་བ་སོགས་རྩ་འཛུགས་སམ་ཚོགས་ཁག་མང་པོ་བཙུགས་
ཏེ་ཕན་ཚུན་རྩོད་གླེང་དང་རྙོག་གྲ་སྣ་ཚོགས་བཟོ་བའི་སྐབས་སུ་མཁས་གསལ་ཟེར་བའི་
ལས་བྱེད་འགོ་ཁྲིད་པ་ཞིག་ཚོགས་ཁག་ཅིག་ཏུ་ཞུགས་པས། ཉེ་འབྲེལ་རྣམས་ཀྱིས་ཁོ་ལ་
ཚོགས་ཁག་གཞན་གྱིས་ཉེས་མེད་ཁྲིམས་ཆད་ཕོག་པར་དོགས་ཏེ་ཁྱོད་བྲོས་བྱོལ་དང་སྦེད་
སྒྲུང་སོགས་ཇི་ལྟར་བྱས་ན་དགའ་ཞེས་གླེང་། ཁོ་ཡང་སྐྲག་ནས་དུས་གསུམ་མཁྱེན་པ་སྐྱབས་
མགོན་མ་ཏི་རིན་པོ་ཆེ་ལ་ཅི་དགའ་གང་དྲག་ཞུས། ཁོང་གི་ཞལ་ནས། སྐྱོན་མེད་དེ་རིང་ཚེས་
བཞིར་བརྩིས་པའི་བཅོ་བརྒྱད་བར་རང་ཁྱིམ་དུ་སྡོད་དང་། ཚེས་བཅོ་བརྒྱད་ཉིན་ཁྱོད་ཚོའི་
རྩ་འཛུགས་ལ་རྒྱལ་ཁ་ཐོབ་སྟེ་དར་དམར་དགུང་ལ་བསྒྲེང་ངེས་ཡིན། ཞེས་གསུངས་པ་ཇི་
བཞིན་དོན་ཐོག་ཏུ་ཁེལ་ཏེ། ཚེས་བཅོ་བརྒྱད་ཉིན་ཁོ་ཚོའི་རྩ་འཛུགས་ཀྱིས་རྒྱལ་ཁ་ལོན་
ནས་རྒྱལ་དར་མང་པོ་འཕྱར་ཞིང་རྒྱལ་ཁའི་ཚོགས་ཆེན་འཚོགས་སོ། །རིག་གསར་སྤྱོད་
ངན་གྱི་དུས་སུ། རྗེ་བླ་མ་དམ་པ་འདི་ཉིད་སྐུ་ན་གཞོན་པའི་དུས་ཀྱི་ཆོས་གྲོགས་སུ་གྱུར་པ
མ་གསལ་བྱེད་ཟེར་བ་ཞིག་གིས་དུས་གསུམ་མཁྱེན་པ་མཚུངས་མེད་བླ་མ་མཆོག་ལ། དུས་
250



མཁན་ཀུན་དགའ་ཤེས་རབ་གསལ་སྤྱོད།
ཤར་འཛམ་ཐང་པ་ངག་དབང་བློ་གྲོས་གྲགས་པའི་རྣམ་ཐར།
པོད་དང་པོ།
ངོན་འདི་ལ་འགྱུར་ལྡོག་རེ་ཡོད་དམ་མེད་ཞུས་པ་ན། ཁོང་གི་ཞལ་ནས་དུས་ལ་ངེས་པར་
འགྱུར་ལྡོག་ཡོད། མི་རིང་བར་ཕྱུགས་ཟོག་སོགས་རྒྱུ་ནོར་ལོངས་སྤྱོད་ཅི་ཙམ་ཡོད་ཀྱང་
རང་ལ་དབང་བ་དང༌། ཆོས་ཉིན་མཚན་ཀུན་ཏུ་སྒྲུབ་ཀྱང་མི་ཆོག་པ་མེད་པའི་ཆོས་ལུགས་
དད་མོས་རང་དབང་གི་སྲིད་ཇུས་གསར་བ་དེས་ཆོག་སྙམ་པ་ཞིག་སླེབས་ལ་ཉེ། འོན་ཀྱང་
རང་རེ་གཉིས་ཀྱིས་དེ་ཨེ་སྒུག་མི་ཤེས་གསུངས། ཁོས་བཤད་རྒྱུར། བཅོས་བསྒྱུར་དང་རིག་
གསར་གྱི་སྐབས་སུ་རང་རེ་རྣམས་སྡུག་བསྔལ་ལ་སྦྱོར་མཁན་གྱི་འགོ་ཁྲིད་སྔོན་ཐོན་པ་
རྣམས་ལ་ལེ་ལན་ཞིག་སྤྲོད་རྒྱུ་བྱུང་ན་བློ་སེམས་བདེ་ཟེར་བ་ལ། ཁོང་གི་ཞལ་ནས་དེ་འདྲ་
ཡོང་ཐུབ་རྒྱུ་མ་རེད། རང་ཅག་རྣམས་ཀྱིས་སྡུག་བསྔལ་མྱོང་བ་ནི་རང་གིས་བྱས་པའི་ལས་
ཀྱི་ལེ་ལན་རང་ལ་འཁོར་བ་ཡིན་ཞེས་གསུངས་པ་ཇི་བཞིན་དོན་ཐོག་ཏུ་ཁེལ། སྐབས་ཤིག་
གྱང་ནག་བསོད་དཔལ་ཟེར་བའི་ལོ་ན་ཤིན་ཏུ་མཐོ་བའི་རྒན་པོ་ཞིག་གིས། བརྩེ་བའི་བདག་
ཉིད་སྐྱབས་མཆོག་མཚུངས་མེད་བླ་མ་རིན་པོ་ཆེ་ལ། ནམ་ཞིག་ཁོ་བོ་འཆི་བའི་དུས་སུ་བླ་མ་
ཁྱེད་ལས་རེ་ས་དང་སྐྱབས་གནས་གཞན་མེད་པས། ཁྱེད་ཀྱིས་ཐུགས་ལ་འཛིན་དགོས་ཞེས་
ནན་གྱིས་ཞུས་ཚེ། ཁོང་གི་ཞལ་ནས། འོ་ཡ་བདག་གི་སྔོན་དུ་ཁྱོད་ཤི་ན་དུ་བསྔོ་སྨོན་ལོས་
བྱེད་དང་བྱེད་ངེས་ཡིན་ཀྱང་ཞེས་སོགས་རྒན་པོ་ཁོང་གི་སྔོན་ལ་མི་འཆི་བའི་གསུང་ཟུར་དུ་
མ་བྱུང་ཞིང་ཆོས་འབྲེལ་དང་བསྔོ་སྨོན་གཟབ་ལྡན་གནང་། དེ་ལྟར་ཕྱིས་སུ་རྒད་པོ་བླ་མ་རིན་
པོ་ཆེའི་རྗེས་སུ་ལུས་སོ། །
ཡང་ཡུལ་བའི་བདེ་ཆེན་ཟེར་བ་ཞིག་གིས་རང་གི་སྡོད་གནས་ཁང་པ་བཟོས་ན་ཅི་འདྲ་
ཞེས་ཐམས་ཅད་མཁྱེན་པ་ལ་ཞུས་ཚེ། ཁོང་གི་ཞལ་ནས་ཁང་པ་བྱས་ན་རྗེས་སུ་ངག་འཕེལ་
ལ་བཟང་ཞེས་གསུངས་པ་ ཕྱིས་སུ་ཁོ་རང་གཞན་དུ་མག་པར་སོང་སྟེ་ཁང་པ་ཁོའི་ཆ་
བོ་ངག་འཕེལ་ཟེར་བ་ལ་ཐོབ་པར་གྱུར། རིག་གསར་གྱི་གདུག་རྩུབ་ཧ་ཅང་ཆེ་ཞིང་མི་རྣམས་
25l



4
ཇོ་ནང་དཔེ་ཚོགས།
སྤྱིའི་དེབ་དགུ་བཅུ་པ།
གྱིས་ད་ནི་སངས་རྒྱས་ཀྱི་བསྟན་པ་ནུབ་སྟེ་བསྐྱར་དར་ཞིག་འོང་རྒྱུ་མེད་ངེས་རེད་ཅེས་གླེང་
ཞིང་ཀུན་གྱིས་ཡི་ཆད་པའི་སྐབས་སུ། དུས་གསུམ་མཁྱེན་པ་ཁོང་གི་སྐུ་མདུན་དུ་སྐབས་
སྐབས་སུ་བླ་མ་བཟང་དགའ་སོགས་འཛི་ཀ་ཕྱོགས་ཀྱི་བླ་མ་མང་པོ་རིམ་པར་བྱོན་པ་རྣམས་
ལ་ཁོང་གི་ཞལ་ནས། ནམ་ཞིག་མི་རིང་བར་དུས་ངན་དང་རྒྱལ་ཁབ་ཀྱི་སྲིད་ཇུས་ལ་འགྱུར་
ལྡོག་བྱུང་སྟེ། ཆོས་དད་རང་དབང་དང་རྒྱལ་བསྟན་བསྐྱར་དར་གྱི་རྫོགས་ལྡན་གསར་བ་
སླེབས་པ་ལ་ཉེ་བས་དེའི་ཚེ་མདོ་སྨད་ཇོ་ནང་པ་ཡོངས་ཀྱི་མ་དགོན། མཁས་གྲུབ་བྱེ་བའི་
འབྱུང་གནས། བླ་མ་གོང་མའི་གདན་ས་ཁྱད་པར་ཅན་དཔལ་འཛམ་ཐང་དགོན་འདི་སླར་
གསོའི་ཕྱོགས་ལ་ཐུགས་ཁུར་ཆེ་བཞེས་དང་འབད་པ་ལྷུར་ལེན་བྱེད་དགོས་ཞེས་ལན་གྲངས་
དུ་མར་ཡང་ཡང་གསུངས། ཡུལ་བའི་ཚོགས་ཁང་ཞིག་རལ་དུ་སོང་བ་འབྲུ་མཛོད་ཁང་བྱེད་
སྐབས་ཐམས་ཅད་མཁྱེན་པ་མཚུངས་མེད་སྐྱབས་མགོན་མཆོག་གི་ཞལ་ནས་ཁང་པ་བཟང་པོ་
གྱིས་དང་མ་འོངས་པར་སླར་ཡང་ཚོགས་ཁང་བྱས་ན་ཆོག་ངེས་ཡིན་ཞེས་གསུངས་པ་ཇི་
བཞིན་དོན་ཐོག་ཏུ་ཁེལ། ཡང་བསོ་པེས་ཟེར་བ་ཞིག་གིས་སངས་རྒྱས་ཀུན་དངོས་མ་ཏི་རིན་
པོ་ཆེ་ལ་ད་ནི་དུས་ཤིན་ཏུ་ངན་པས་ཅི་ཞིག་བྱ་ཞེས་ཞུས་པ་ན། ཁོང་གི་ཞལ་ནས་སེམས་
ཁུར་མ་བྱེད་དང་། དུས་ངན་འདི་རྟག་རྒྱུ་མ་རེད། ད་དུང་ཆོས་སྒོ་ཕྱེ་ངེས་ཡིན་ཞེས་གསུངས་པ་
ཇི་བཞིན་གྱུར། བར་སྐབས་ཤིག་ཏུ། ར་འོབས་ཀུན་མཆོག་ཟེར་བ་ཞིག་གི་རྨི་ལམ་དུ། བླ་
མ་རྡོར་བཟང་གིས་ཁྱོད་ནད་ངན་པ་ཞིག་གིས་ན་རན་འདུག་ཞེས་ གསུངས་པ་རྨིས་ཏེ།
ཐམས་ཅད་མཁྱེན་པ་མ་ཏི་རིན་པོ་ཆེའི་དྲུང་དུ་ཞུ་རུ་སོང་བ་ལ་ཡར་མ་ཞུས་གོང་ནས་བླ་
མའི་ཐུགས་ཀྱིས་མཁྱེན་ཏེ་ཞལ་ནས། ཁྱོད་ན་བ་མིན་གཟའ་ཟླ་ན་བ་ཡིན་པས་ཕན་ཅི་ཐོགས་
གང་ཐོགས་གྱིས་ཞེས་གསུངས་པ་ཇི་བཞིན་དུ་གྱུར། ཡང་ཀུན་མཆོག་གིས་ཡི་གེ་མང་པོ་བྲིས་
པས་མིག་ལ་སྐྱོན་བྱུང་སྟེ། བརྩེ་བའི་བདག་ཉིད་བླ་མ་མཆོག་ལ་ཞུས་པ་ལ། སྒྲོལ་མའི་མིག་
4
252



པོད་དང་པོ།
མཁན་ཀུན་དགའ་ཤེས་རབ་གསལ་བྱེད།
ཤར་འཛམ་ཐར་པ་ངག་དབང་བློ་གྲོས་གུགས་པའི་རྣམ་ཐར།
འཁོར་གྱི་སྒོམ་ཐབས་གནང་བ་ཉམས་ལེན་བྱས་པས་ཕྱིས་སུ་ལོ་བརྒྱད་ཅུའི་ནང་ལ་ཡང་
ཡི་གེ་འབྲི་ནུས་པར་གྱུར།
ཡང་བར་སྐབས་སུ། རྗེ་བླ་མ་མཆོག་གི་སློབ་མ་ཞིག་མཚམས་ལ་འདུག་སྐབས་མཚམས་
ཁང་གི་ནང་ཐམས་ཅད་དུ་རྒྱུན་དུ་ཆང་དྲི་ཞིག་གིས་ཁྱབ་པར་གྱུར། ཁོའི་སེམས་ལ་འདི་ནི་
བདག་ལ་རྒྱལ་གདོན་ཞིག་གིས་གནོད་པ་བྱེད་པའི་རྟགས་ཡིན་པར་ངེས་སྙམ་སྟེ། ཐུགས་
རྗེའི་གཏེར་མཛོད་ཐམས་ཅད་མཁྱེན་པ་མཚུངས་མེད་སྐྱབས་མགོན་མཆོག་ལ་ཞུས་པ་ན།
ཁོང་གིས་ཞལ་ནས་བཞད་གད་མཛད་ཅིང་ཅི་ཡང་མ་རེད། ཁྱོད་ཀྱིས་ཁང་བའི་ནང་ཐམས་
ཅད་ཞིབ་བཤེར་གྱིས་ དང༌། དེའི་གནས་ཚུལ་གསལ་བོ་མཐོང་རྒྱུ་ཡོད་ཅེས་གསུངས།
ཁོས་དེ་ལྟར་རང་གི་ཁང་བའི་ནང་ཐམས་ཅད་སྔོག་བཤེར་བྱས་པས་སྣོད་ཅིག་གི་ནང་དུ་ཞོ་
བླུག་ཡོད་པ་བཅའ་ལག་ཅིག་གི་འོག་ཏུ་རུལ་བར་གྱུར་ཏེ། ཆང་དྲི་བྲོ་བ་ཡིན་པར་མཐོང་
སྟེ་རྗེ་བླ་མ་མཆོག་ལ་དད་པ་ལྷག་པར་འཕེལ། ཡང་བར་སྐབས་སུ། འཛི་སྟོད་ནས་མོང་
དགེ་ཚང་ཟེར་བའི་ཁྱིམ་ཚང་ཞིག་གི་བུ་མོ་ཆུ་ནང་དུ་ལྷུངས་པའི་རོ་ཉིན་མང་པོར་བཙལ་
ཡང་མ་རྙེད་པར། ཐམས་ཅད་མཁྱེན་པ་མ་ཏི་རིན་པོ་ཆེ་ལ་ཞུས་པས། ཉིན་ཞིག་དེ་རིང་
བཙལ་ན་རྙེད་པར་འགྱུར་ཞེས་གསུངས་པ་ལྟར་བཙལ་བས་རྙེད་དེ་ཀུན་གྱི་ངོ་མཚར་ཞིང་
དད་པ་ལྷག་པར་འཕེལ་ཏེ་བསྟོད་བསྔགས་རྒྱ་ཆེར་མཛད། དེ་བཞིན་དུ་རིག་གསར་གྱི་
སྐབས་སུ་མཁན་པོ་སངས་རིན་གྱི་དཔེ་ཆ་ཡི་གེ་པོ་ཏི་ཞིག་སྦས་བསྐུངས་བྱས་པ་གང་དུ་
སྨྲས་པ་བརྗེད་དེ་ཡུན་རིང་མ་རྙེད་པར་མཉམ་མེད་བླ་མ་མཆོག་ལ་ཞུས་པས། ཉིན་ཞིག་དེ་
རིང་ཚོལ་དང་རྙེད་པར་འགྱུར་ཞེས་གསུངས་པ་ལྟར། སྔར་གྱི་སྐུང་ས་དྲན་ནས་བཙལ་བས་
རྙེད་དེ་ཀུན་གྱི་སེམས་ལ་ཡིད་ཆེས་ཀྱི་དད་པ་དབང་མེད་དུ་སྐྱེས་ཤིང་ཧ་ལས་པ་
ལས་པར་གྱུར།
ཡང་འཛི་སྟོད་རྡོས་བཟིའི་ཤིང་བཟོ་ཚང་ཟེར་བ་ཞིག་གི་པན་ཆུང་ཤི་བ་བླ་མ་ལ་གསང་སྟེ་
253



ཇོ་ནང་དཔེ་ཚོགས།
སྤྱིའི་དེབ་དགུ་བཅུ་པ།
མ་ཞུས་ཀྱང་ཁོང་གིས་གསལ་བོར་མཁྱེན། དེ་ལ་སོགས་པ་གཞན་ལ་ལྐོག་གྱུར་དུ་སོང་བ་
མཐའ་དག་ཐམས་ཅད་མཁྱེན་པ་ཁོང་ལ་ནི་མངོན་གྱུར་ཤ་སྟག་ཡིན་པ་སོགས་ཆེས་ཡ་མཚན་
པའི་ཡོན་ཏན་མཆོག་མངའ་ཞིང་བསམ་གྱིས་མི་ཁྱབ་པའི་རྣམ་པར་ཐར་པ་དང་ལྡན་པ་
ཞིག་ཡིན་ནོ། །ཞེས་མཁན་པོ་སངས་རིན་སོགས་སྐྱེས་ཆེན་དམ་པ་དུ་མས་བསྔགས་བརྗོད་
ཡང་ཡང་མཛད་དོ། །དེ་དང་དེ་ལྟ་བུའི་མཚོན་བྱེད་ཙམ་སྟེ་རྗེ་དམ་པ་འདི་ཉིད་ཀྱིས་ཤིན་ཏུ་
ལྐོག་གྱུར་གྱི་གནས་གསལ་བར་གཟིགས་པའི་ཚུལ་ནི་གྲངས་ལས་འདས་ཤིང་བསམ་གྱིས་
མི་ཁྱབ་པའི་སྤྱོད་ཡུལ་ཏེ་ རྫོགས་པར་བརྗོད་གྱིས་ག་ལ་ལང་སྟེ། ཐམས་ཅད་མཁྱེན་པ་
མཚུངས་མེད་སྐྱབས་མཆོག་མ་ཏི་རིན་པོ་ཆེའི་ཐུགས་མངོན་པར་ཤེས་པ་ནི། ཇི་སྐད་དུ། སེམས་
ཅན་ཀུན་གྱི་ཡིད་ལ་གང་དྲན་པའི། །རྣམ་རྟོག་གང་འགྱུ་རྟག་ཏུ་ཐུགས་ཀྱིས་མཁྱེན། །སེམས་
ཅན་ཀུན་གྱིས་ངག་ཏུ་གང་སྨྲས་ཚིག །རྟག་ཏུ་མ་འདྲེས་སོ་སོར་སྙན་ལ་གསན། །ཞེས་གསུངས་
པ་དང་མཐུན་པར་དུས་གསུམ་གྱི་ཤེས་བྱ་ཐམས་ཅད་ཅིག་ཅར་ཆགས་ཐོགས་མེད་པར་
མཁྱེན་པ་ནི་སངས་རྒྱས་ཀྱི་ཐུགས་རྣམ་པ་ཐམས་ཅད་མཁྱེན་པའི་ཡེ་ཤེས་དང་གཉིས་སུ་
མ་མཆིས་པ་ཡིན་ན་ཡང་། དད་ལྡན་གཞན་གྱིས་ནན་གྱིས་ཞུ་བ་དང་། གསུང་ན་གཞན་གྱི་
བློ་ཆོས་སུ་འགྱུར་བ་སོགས་བསྟན་འགྲོའི་དོན་དུ་དགོས་པ་སྐབས་སུ་བབ་ཚེ་གསུངས་པ་
ལས། དགོས་པ་ཁྱད་པར་ཅན་མེད་པར་རྒྱུན་པར་དགོས་མེད་མི་ཆོས་བླ་མ་བདེན་པར་ཡང་
གསུངས་པར་མི་མཛད་དོ། །བར་སྐབས་སུ། རིགས་དང་དཀྱིལ་འཁོར་ཡོངས་ཀྱི་ཁྱབ་བདག་
མཚུངས་མེད་བླ་མ་མཆོག་གིས། ཤུག་མདའི་བྱ་བྲལ་བ་བླ་མ་བློ་ལྡན་ལ་ཐེག་པ་ཀུན་གྱི་
ཡང་རྩེ་ཟབ་ལམ་རྡོ་རྗེའི་རྣལ་འབྱོར་སྦྱོར་བ་ཡན་ལག་དྲུག་གི་ཟབ་ཁྲིད་རྒྱས་པར་གནང།
ཡང་སྐབས་སྐབས་སུ་ཉམས་རྟོགས་ཡོན་ཏན་གྱི་མཛོད་འཛིན་ར་འོབས་བླ་མ་རིན་བཟང་དང་།
ཚེ་དང་སྒྲུབ་པ་སྙོམ་པའི་བྱ་བཏང་བ་རྟོགས་པའི་དབང་ཕྱུག་ཆེན་པོ་ཁོང་ནག་བླ་མ་སྐལ་
154



ཤར་འཛམ་ཐང་ལ་ངག་དབང་བློ་གྲོས་གྲགས་པའི་རྣམ་ཐར།
པོད་དང་པོ།
མཁན་ཀུན་དགའ་ཤེས་རབ་གསལ་བྱེད།
ལྡན། ཡག་མདོའི་བླ་མ་རིན་རྒྱམ། བུད་ཁང་མདའི་བླ་མ་བློས་ཕུན་སོགས་རྟོགས་ལྡན་གྱི་
སྐྱེས་ཆེན་དམ་པ་དུ་མས། ཁྱབ་བདག་འཁོར་ལོའི་མགོན་པོ་རྗེ་བླ་མ་འདི་ཉིད་ཀྱི་དྲུང་དུ།
རྟོགས་འབུལ་དང་། ཉམས་ལེན་འདྲི་གཏུགས། དོགས་གཅོད་གེགས་སེལ་སོགས་ཡང་ཡང་
ཞུས་པ་ལ། ཁོང་རིན་པོ་ཆེས་དམ་པ་དེ་དག་རང་རང་སོ་སོ་ལ་ཁམས་དབང་དང་མཐུན་པའི་
ཉམས་རྟོགས་ངོ་སྤྱོད་དང༌། བོགས་འདོན། སྲོགས་ཆོག གེགས་སེལ། རླུང་བཅོས་སོགས་
གང་དགོས་དང་སྐབས་སུ་གང་བབ་གནང་སྟེ། རླུང་སྐྱོན་བཅོས་པ་དང་། སྲོག་གེགས་
སལ་བ། སྐུ་ཚེ་བསྲིངས་པ། ཉམས་རྟོགས་ལ་བོགས་བསྐྱེད་ཐོན་པ་གྲངས་ལས་འདས།
ར་འོབས་བླ་མ་རིན་བཟང་དང་ཡག་མདོའི་བླ་མ་རིན་རྒྱམ། ཁོང་ནག་བླ་མ་སྐལ་ལྡན་སོགས་
ཉམས་རྟོགས་ཡོན་ཏན་གྱིས་ཕྱུག་པའི་སྒོམ་ཆེན་པ་མང་པོའི་ཞལ་མཐུན་པར། དེང་སང་གི་
དུས་སུ་སྐྱབས་མགོན་མ་ཏི་རིན་པོ་ཆེ་ལྟ་བུའི་ཉམས་རྟོགས་ཞུ་ཡུལ་དཀོན་ཏེ། ཁོང་གིས་
གཞན་གྱི་ཉམས་རྟོགས་ཀྱི་གནས་ཚུལ་དང་། སེམས་ཀྱི་འགྱུ་སྒོ་ཐམས་ཅད་ཐོགས་མེད་དུ་
གསལ་བར་མཁྱེན་ཅིང་ཁོང་ནི་ཉམས་རྟོགས་ཞུ་མཁན་གྱི་སེམས་ཀྱི་དཀྱིལ་དུ་བཞུགས་ཏེ་
ངོ་སྤྱོད་སོགས་གསུང་བཞིན་ཡོད་པ་ལྟ་བུ་ངོ་མཚར་ཞིང་བསམ་གྱིས་མི་ཁྱབ་པ་ཞིག་རེད།
ཅེས་སོགས་བསྟོད་བསྔགས་རྒྱ་ཆེར་ཕུལ་བ་ཀུན་ལ་རླུང་ལྟར་གྲགས། འཛམ་ཐང་ཆོས་རྗེ་
དགོན་གྱི་རྡོ་རྗེ་སློབ་དཔོན་མཁས་ཤིང་གྲུབ་པའི་དབང་པོ་དབོན་པོ་ཡོན་ཏན་རྒྱ་མཚོའི་ཞལ་
ནས། དུས་ངན་ལ་འགྱུར་ལྡོག་དང་རྒྱལ་ཁབ་ཀྱི་སྲིད་ཇུས་ལ་ལྷོད་ཡངས་ཡོད་མེད་གང་ལྟར་
ཡིན་ཀྱང༌། སྐྱབས་རྗེ་ངག་དབང་བློ་གྲོས་གྲགས་པ་ཁོང་གི་སྐུ་འཚོ་ཞིང་གཞེས་ཏེ་བཞུགས་
འདུག་ན། རང་རེ་ལ་སྐྱབས་གནས་དང་སེམས་རྟེན་ཞིག་ཡོད་པ་རེད། ཁོང་ནི་བསམ་གྱིས་
མི་ཁྱབ་པའི་སྐྱེས་བུ་དམ་པ་བར
ས་བུ་དམ་པ་བསྟན་འགྲོའི་དཔལ་མགོན་ཆེན་པོ་ཞིག་རེད་ཅེས་ཕྱག་སོར་
བཅུའི་ཐལ་མོ་སྙིང་ཁར་ཟུམ་སྟེ་བསྔགས་བརྗོད་མཛད་ཅིང་ཞབས་པད་བརྟན་པའི་ཐུགས་
55



ཇོ་ནང་དཔེ་ཚོགས།
སྤྱིའི་དེབ་དགུ་བཅུ་པ།
སྨོན་ཡང་ཡང་མཛད། ཡང་བར་སྐབས་ཤིག་ཏུ། ས་དམར་དཔལ་རྩེ་དགོན་གྱི་རྡོ་རྗེ་སློབ་
དཔོན་མགོ་ལོག་ཁང་རྒན་བླ་མ་བསྟན་འཛིན་རྒྱ་མཚོར་སྙུང་གཞི་ཐེབས་པ་ལ་འདའ་ཁའི་
མཚམས་སྦྱོར་དང་གདམས་ངག་གནང་།
བར་སྐབས་སུ། གནས་ལྔ་མཁྱེན་པའི་མ་ཧཱ་པཎྜི་ཏ་སྨྲ་བའི་དབང་ཕྱུག་བླ་མ་མཆོག་
གིས། རྗེ་བཙུན་སྒྲོལ་མའི་སྐུ་གསུང་ཐུགས་ཀྱི་ཡོན་ཏན་ལ་བསྟོད་པ། སྙན་ངག་མེ་ལོང་གི་
སྤྱི་བསྡུས་འཕགས་མ་སྒྲོལ་མ་ལ་བསྔགས་ཚིག་གི་མཆོད་པ་མཛེས་སྡུག་ཨུཏྤལ་ཕྲེང་བའི་
ཆུན་པོ་རྒྱལ་ཡུམ་དགྱེས་བསྐྱེད་ཅེས་བྱ་བ། སྙན་ངག་མེ་ལོང་མའི་ལེའུ་གསུམ་གྱི་བརྗོད་
བྱའམ་བསྟན་དོན་ལུས་དང་། རྒྱན་དང་སྐྱོན་བསལ་བ་གསུམ་གྱི་དོན་གནད་ཚང་ཞིང་ལེའུ་
དང་པོའི་ལུས་ཀྱི་སྐབས་སུ་གྲོལ་བ་དང༌། རིགས་དང༌། མཛོད་དང༌། འདུས་པ་སྟེ་སྦྱོར་
ཚུལ་བཞི་དང་། རྒྱན་ལ་ཤར་ལྷོ་ཐུན་མིན་གྱི་རྒྱན། སྦྱར་བ། རབ་དྭངས་སོགས་བཅུ་དང༌།
ལེའུ་གཉིས་པའི་བསྟན་དོན་ཐུན་མོང་གི་རྒྱན་ལ་དོན་རྒྱན་སོ་ལྔ། དེ་དག་གི་ནང་གསེས་
དཔེ་རྒྱན་སོ་གཉིས་སོགས་དང་། ལེའུ་གསུམ་པའི་བསྟན་དོན་སྒྲ་རྒྱན་བྱ་སླ་བྱ་དཀའི་དང་
གབ་ཚིག་གི་རྒྱན་དང་། སྐྱོན་སེལ་དང་བཅས་པ་མདོར་བསྡུས་ཚིག་ཉུང་ལ་དོན་ཚང་ཞིང་
རྨད་དུ་བྱུང་བའི་སྙན་ངག་གི་བསྟན་བཅོས་ཚིགས་སུ་བཅད་པ་ཞིག་དུས་ཡུན་ཤིན་ཏུ་ཐུང་
བ་ཇ་སྦྱོར་གཅིག་གི་ཡུན་ཙམ་ལ་ཤར་མར་བརྩམས་པས། རྩོམ་པ་པོའི་རྣམ་པར་དཔྱོད་པའི་
བློ་གྲོས་ཀྱི་ལྕགས་ཀྱུས་མཁས་པ་གཟུ་བོར་གནས་པ་
པ་རྣམས་ཀྱི་ཡིད་དབང་མེད་དུ་དྲངས་
ཤིང་བསྟོད་བསྔགས་ཀྱི་མེ་ཏོག་ཕྱོགས་བཅུར་འཐོར་བར་མཛད། ཡང་བར་སྐབས་སུ། ཆོས་
རྗེ་བླ་མ་མཆོག་གིས་ཆོས་ཉིད་འོད་གསལ་གྱི་སྣང་བ་ལས་སྔགས་རིག་འཛིན་པའི་ཞིང་མཆོག་
དཔལ་ལྡན་ཤམྦྷ་ལའི་སྣོད་བཅུད་ཀྱི་བཀོད་པ་ཐམས་ཅད་གསལ་བར་གཟིགས། དེའི་ཚེ་
བརྩེ་བའི་མཆེད་ཡོན་ཏན་བཟང་དང་བརྩོན་འགྲུས་དཔལ་ཟུང་གིས་དད་མོས་དང་བཅས་
25f



མཁན་ཀུན་དགའ་ཤེས་རབ་གསལ་བྱེད།
ཤར་འཛམ་ཐང་པ་ངག་དབང་བློ་གྲོས་གྲགས་པའི་རྣམ་ཐར།
པོད་དང་པོ།
ཏེ་བསྐུལ་མ་ཆེད་གཉེར་མཛད་དེ། ཁོང་གི་གཟིགས་སྣང་དང་མཐུན་པར་ཤམྦྷ་ལའི་བསྟོད་
སྨོན་ཞིང་མཆོག་སྒོ་འབྱེད་ཅེས་བྱ་བ། ༈ བདེ་ཆེན་རིགས་ཀུན་འདུས་པའི་ཡེ་ཤེས་ཀྱི། །
གཞོམ་མེད་སྐུ་ཡི་རྡོ་རྗེ་སྣང་མཐའ་ཡས། །འཕོ་བྲལ་རང་གཟུགས་འོད་དཀར་འབུམ་དཀྲིགས་
པ། །རྣམ་ཀུན་ཆུ་ཁམས་ཞལ་རས་དགྱེས་པ་མཆོད། །རབ་དཀར་བསིལ་བའི་རིགས་ལྡན་མུ་
ཏིག་མདངས། །བརྟན་སྐྱེས་ལེགས་མཛེས་ར་བ་བསྒྲིགས་པ་ལས། །ཕྱོགས་བརྒྱར་མངོན་
པར་བཀྲ་བ་བྱང་གི་ཆ། །སྔགས་རིག་འཛིན་པའི་འདུན་ས་དགེ་བའི་ཞིང་། །ཨེ་མ་རྣམ་དཀར་
ལེགས་བརྒྱས་ཉེར་བསྐྲུན་པ། །མཛེས་སྡུག་ཆུ་སྐྱེས་རྣམ་བརྒྱད་འདབ་ལྡན་པ། །ཤེལ་དཀར་
ཟེའུ་འབྲུ་ཀེ་ལ་ཤ་ཡི་སྤོར། །ཙན་དན་ཚལ་དབུས་འཆི་མེད་དགའ་བའི་གྲོང༌། །ལེགས་
མཛེས་རིན་ཆེན་རྡུལ་མང་བརྩེགས་པའི་ཁམས། །བལྟ་ན་སྡུག་པའི་ཁང་བཟང་གྲངས་མེད་
པར། །དབུས་ན་མངོན་པར་མཐོ་བའི་ཕོ་བྲང་ཆེ། །སྣ་ཚོགས་རིན་ཆེན་ལས་གྲུབ་བཟོ་ཁྱད་
ཅན། །འཛམ་བུའི་གསེར་བཟང་ནོར་བུའི་བ་གམ་དང་། །མུ་ཏིག་དྲ་བའི་བསིལ་ཁང་བརྩེགས་
མང་པ། །འཁྱམས་དང་ར་བས་ཡོངས་བསྐོར་གཞལ་མེད་ཁང་། །མཚན་རྫོགས་འོད་ཟེར་
ཕྱོགས་བརྒྱར་འབར་འདི་མཚར། །ལེགས་མཛེས་ཀ་ལ་པ་ཡི་གྲོང་མཆོག་གི །རིན་ཆེན་ས་
གཞིར་མུ་ཏིག་དཀར་པོ་དང་། །ཤེལ་དང་ནོར་བུའི་གཟི་འབར་ལྷུན་སྡུག་གིས། །ཕྱོགས་
ཀུན་མངོན་པར་བཀྲ་བའི་གནས་སོ་སོར། །རང་བྱུང་ཤེལ་དང་མུ་ཏིག་དཀར་པོའི་ཕུག །རྒྱུད་
སྡེའི་ལྷ་ཡི་སྣང་བརྙན་བྲིས་འབུར་དང༌། །ཉེ་སྲས་འཕགས་ཚོགས་རྟེན་གསུམ་ཁྱད་པར་བ། །
ངོ་མཚར་གཟུགས་བཟང་དཔལ་གྱིས་ལྷམ་མེར་གསལ། །ལྷ་ཡི་གྲོང་གི་གཡས་གཡོན་
དགའ་ཚལ་ན། །ཡན་ལག་བརྒྱད་ལྡན་དྲི་མེད་བསིལ་དྭངས་པ། །ཉེ་བའི་ཡིད་དང་པདྨ་
དཀར་པོ
པོའི་མཚོ། །སེམས་དཔའ་སེམས་མའི་འདུ་ཚོགས་རྒྱ་ཆེར་བཅས། །ཀུན་བཟང་རིག་
པའི་བརྟུལ་ཞུགས་རྒྱ་ཆེན་གྱིས། །རླབས་ཆེན་དོན་གཉིས་ཆེར་སྤེལ་མཛད་བཞིན་དུ། །མཚོ་
ཟུར།



ཇོ་ནང་དཔེ་ཚོགས།
སྤྱིའི་དེབ་དགུ་བཙུ།
ལས་ན་བུན་འཕྱུར་ལས་ཆོས་སྒྲ་དང་། །བཅས་ཏེ་མེ་ཏོག་ཆར་བའི་དགེ་མཚན་འབེབས། །
ངོ་མཚར་མཛེས་པ་ལེགས་འབྱིན་ཡིད་དགའི་དཔལ། །ཕུན་ཚོགས་འབྲས་བུས་ཉེར་དུད་
དཔག་བསམ་ལྗོན། །འདོད་འཇོ་མ་ལ་ཡ་ཡི་དགའ་བའི་ཚལ། །འདུན་ས་ཆོས་བཟང་དཔལ་
ལ་ཅོ་འདྲི་བྱེད། །གང་དེའི་གནས་ན་ལྷ་ཡི་བཟོ་བོ་ཡིས། །རིན་ཆེན་སྣ་ཚོགས་རྒྱུ་ལས་ལེགས་
བསྐྲུན་པ། །དཔལ་ལྡན་རྒྱུ་སྐར་དཀྱིལ་འཁོར་ཁྲུ་བཞི་བརྒྱ། །བཀོད་པ་ཡོངས་རྫོགས་བསམ་
འཕེལ་དབང་གི་རྒྱལ། །ཕྱི་རོལ་ཆུ་སྐྱེས་འདབ་མ་བརྒྱད་པོ་ལ། །སྣོད་ཀྱི་འབྱོར་བ་རིན་
ཆེན་རི་སྤང་ལྗོངས། །མཛེས་པའི་ཀླུང་དང་སྨན་ལྗོན་སྐྱེད་མོས་ཚལ། །ཡིད་འོང་འབྱོར་བ་
ལྷ་ཡུལ་གཉིས་པར་འགྲན། །འཛིན་མའི་དུམ་བུ་འདབ་མ་རེ་རེ་ལ། །ལེགས་འབྱོར་གྲོང་ཚོ་
བྱེ་བ་བཅུ་གཉིས་རེ། །མཉམ་པར་བཀོད་པ་ཁ་རྗེ་དཔལ་གྱིས་བརྗིད། །དུས་བཟང་རྫོགས་
ལྡན་གསར་བའི་དགའ་སྟོན་ངོམ། །དེ་སོགས་ཡ་མཚན་དཔལ་སྡུག་མི་དམན་པ། །དབུས་
ཀྱི་ཀ་ལ་པ་དང་འདབ་མའི་གྲོང་༌། །ཀུན་ཀྱང་སྣོད་ཀྱི་འབྱོར་བ་དཔེ་བྲལ་བ། །རྣམ་སད་
ཡུལ་ལྗོངས་དེ་རུ་བོས་པོ་བཞིན། །ནང་བཅུད་དབུས་ཀྱི་ཕོ་བྲང་ནང་བཞུགས་པ། །དགུ་བཅུ་
དྲུག་གི་གཙུག་ནོར་ཉག་གཅིག་པུ། །ས་བཅུའི་དབང་ཕྱུག་མི་བདག་མཆོག་སྤྲུལ་ཚུལ། །
ཆོས་རྒྱལ་རིགས་ལྡན་སུམ་ཅུ་རྩ་ལྔ་སོགས། །མཚན་དཔེ་རིབ་གསལ་ས་ཆེན་དབང་བསྒྱུར་
ཚུལ། །ཟག་བྲལ་འཕགས་པའི་མཛེས་སྐུ་ངོམ་བཞིན་དུ། །མཐའ་ཡས་གདུལ་བྱར་གང་ཕན་
སྩོལ་པའི་སླད། །རིམ་པར་ཆོས་ཀྱི་ཁྲི་ལ་ཞབས་སེན་འགོད། །གང་རྣམས་བཞུགས་གནས་མི་
འཇིགས་གདོང་ལྔའི་ཁྲི། །རབ་ཏུ་གསལ་བའི་རིན་ཆེན་འཚེར་བག་ངོར། །ཕྱི་རོལ་རྒྱང་གྲགས་
མང་པོའི་སྣང་བརྙན་འཕོས། །ངོ་མཚར་གཟི་འབར་ནོར་བུས་ཕྲ་ཚོམ་འབར། །ལེགས་མཛེས་
མན་ཤེལ་འཁོར་ལོ་ཆེས་གསལ་བར། །འགྲོ་དྲུག་ལེགས་ཉེས་སྣང་བརྙན་ངོམ་པ་ཡིས། །
ཡིད་འབྱུང་བློ་ཡི་དམིགས་རྐྱེན་བྱེད་པ་སོགས། །བདེ་ལྡན་དག་ཞིང་མཆོག་གི་དཔལ་ལ་
4
58



ཀན་ཀུན་དགའ་ཤེས་རབ་གསལ་བྱེད།
ཤར་འཛམ་ཐང་པ་ངག་དབང་བློ་གྲོས་གྲགས་པའི་རྣམ་ཐར
པོད་དང་པོ།
འགྲན། །སྤྲུལ་པའི་མི་བདག་རྣམས་ཀྱི་གདུལ་ཞིང་ལ། །ཐུན་མིན་ལྷ་ཡི་གྲོང་ན་གཉུག་
གནས་དང༌། །ཐུན་མོང་ཕྱི་རོལ་འདབ་མར་གང་གནས་པ། །དེ་ཀུན་སྐལ་བཟང་རིག་
འཛིན་གྲལ་དུ་ཚུད། །སྤྱིར་ན་རྒྱུ་ཡི་ཐེག་པར་སྤྱོད་པ་དང༌། །ཁྱད་པར་གསང་ཆེན་ཉེ་ལམ་
ལ་གནས་པའི། །གོས་དཀར་ལྕང་ལོའི་ཆ་ལུགས་ཉེར་འཆང་བའི། །སྔགས་འཆང་ལྷ་རིགས་
ཕོ་མོ་ཆེས་མང་མོད། །འོན་ཀྱང་ཆགས་བྲལོ་རབ་བྱུང་འདུས་སྡེ་དང་། །རྒྱལ་སྲས་སྤྱོད་པས་
འགྲོ་དོན་སྐྱོང་བ་སོགས། །དབང་བོ་གང་འཚམས་ཆོས་ཀྱི་བཤེས་གཉེན་མང་། །ཞིང་དེར་
མདོ་སྔགས་སྤྱོད་པ་རྒྱ་མཚོར་སྤྱོད། །ཕྱི་རོལ་དགུ་བཅུ་རྩ་དྲུག་གྲོང་གི་བདག །ས་སྐྱོང་ཆོས་
ཀྱི་རྒྱལ་ཕྲན་དགུ་བཅུ་དྲུག །དབུས་ཀྱི་མི་བདག་མཆོག་གི་ཡང་སྤྲུལ་ཚུལ། །སྐལ་བཟང་
གདུལ་བྱ་སྐྱོང་བའི་དཔལ་དུ་བཞུགས། །དེར་གནས་དབང་པོ་ཐ་འབྲིང་རབ་དང་འཚམས། །
རིགས་ལྡན་རྒྱལ་པོ་མཆོག་གི་དངོས་བརྒྱུད་ལས། །གང་འདུལ་མདོ་སྔགས་སྤྱི་དང་ཡང་
སྒོས་སུ། །ས་ཀྱི་འཁོར་ལོའི་རིམ་གཉིས་གདམས་བཟང་གིས། །སྨིན་གྲོལ་མཆོག་ལ་ཉེར་
གནས་མཐའ་ཡས་པ། །ལུས་ཅན་གདུལ་བྱ་སྐལ་བཟང་གང་དག་ནི། །མཐར་ཐུག་སྔགས་
ཀྱི་གཞན་སྟོང་དབུ་མ་ཆེ། །གཞི་དབྱིངས་གཅིག་ཏུ་གྲོལ་བ་འབའ་ཞིག་གོ །གཞན་ཡང་ཞིང་
དེའི་ས་གཞི་ཐམས་ཅད་དུ། །སྣ་ཚོགས་མཆོད་རྫས་རང་བྱུང་བཀོད་པ་དང་། །ལམ་སྲང་ཀུན་
ཏུ་བཟའ་བཏུང་གང་འདོད་འཛོམས། །བར་སྣང་འཐུལ་བའི་སྨན་སྤོས་དྲི་ངད་འཁྲིགས། །
རབ་དཀར་གངས་ཀྱི་
ར་གངས་ཀྱི་ལྷུན་སྡུག་མཛེས་འབར་བ། །ཆེས་གསལ་འོད་བཟང་སྣང་བའི་གཟི་
བརྗིད་ཀྱིས། །ནམ་མཁའི་ཉི་ཟླའི་འོད་ཀུན་མོག་མོག་བྱེད། །དེ་སོགས་ངོ་མཚར་ལྟད་མོ་པ་
མཐའ་ཡས། །ཞིང་མཆོག་གང་དེའི་སྣོད་བཅུད་འབྱོར་བ་དང་། །རྣམ་དཀར་ལེགས་བྱས་
ངང་གི་འཕེལ་བའི་རྐྱེན། །ཀུན་ལ་དང་བའི་ཡིད་ཀྱིས་གུས་བསྐྱེད་དེ། །ཞིང་དེར་སྐྱེ་འདོད་
རེ་འདུན་ཤུགས་དྲག་གིས། །འདི་ན་གང་འབད་རྣམ་དཀར་ལེགས་ཚོགས་ཀུན། །དཔལ་
259



རྡོ་ནང་དཔེ་ཚོགས།
སྤྱིའི་དེབ་དགུ་བཅུ་པ།
ལྡན་སྔགས་ཞིང་མཆོག་དེར་སྐྱེ་བའི་རྒྱུར། །ལེགས་བསྔོས་གང་སྨོན་འགྲུབ་ལ་མི་འགྱངས་
པར། །རེ་འབྲས་དོན་ལྡན་ཇི་བཞིན་མངོན་གྱུར་མཛོད། །ལེགས་མཐུའི་དགའ་སྟོན་ཤར་
བའི་རྟེན་འབྲེལ་ལས། །སྔགས་ཞིང་དེར་ནི་དྲུག་ལྡན་ལུས་རྟེན་དུ། །རྩ་ཐིག་རླུང་བཟང་དབང་
པོ་རབ་ཀྱི་ཕུལ། །རིགས་ལྡན་གདུལ་ཞིང་མཆོག་གི་གནས་ཐོབ་ཤོག །དེར་སྐྱེས་ཆོས་ཀྱི་རྒྱལ་
པོའི་གདམས་ཟབ་ཀྱིས། །ཚེ་ལུས་དེ་ལ་གསང་ཆེན་ལམ་མཐར་ཕྱིན། །རྣམ་སྨིན་ལུས་ཟད་
ཟུང་འཇུག་འོད་སྐུར་དྭངས། །གདོད་མ་ཆོས་སྐུའི་གཏན་སྲིད་ཟིན་གྱུར་ཅིག །ཅེས་ཤར་མར་
སྤེལ་བ་ཕྱིས་སུ་ཆོས་མཆེད་ཀྱིས་ཡིག་རིས་སུ་བགྱིས། དེ་ལྟར་སངས་རྒྱས་ཀུན་དངོས་རྡོ་རྗེ་
འཆང་རྗེ་བཙུན་བླ་མ་རིན་པོ་ཆེས་སྐབས་དང་སྐབས་སུ་ཆོས་ཉིད་འོད་གསལ་གྱི་སྣང་བ་ལས།
སངས་རྒྱས་ཀྱི་སྐུ་དང་ཞིང་ཁམས་དཔག་ཏུ་མེད་པ་གཟིགས་ཤིང་། ཁྱད་པར་རྗེ་བཙུན་འཕགས་
མ་སྒྲོལ་མའི་ཞལ་དུས་དང་རྣམ་པ་ཀུན་ཏུ་ཡང་ཡང་གཟིགས་ཏེ། འཕགས་མས་ཞལ་བཟང་
ཉེ་བར་བསྟན་པའི་དུས་སུ། འདི་ལྟར། མཛེས་འཛུམ་ལྗང་གསལ་མུ་ཏིག་སྒེག་མོའི་བཞིན། །
དཀྱུས་རིང་འདྲེན་བྱེད་ཨུཏྤལ་ཟུང་གིས་མཛེས། །པད་དམར་སྒྲོས་ལ་ཀུ་མུད་སོ་ཕྲེང་རྒོད། །
ལེགས་བཤད་གླུ་ དབྱངས་སྒྲོག་འདི་ངོ་མཚར་གནས། །ཞེས་སོགས་དང༌། འཕགས་མའི་
མཛེས་ཞལ་ལན་གཅིག་མཐོང་བས་ཀྱང་། སྙིང་གི་གདུང་སེལ་ཡིད་བདེ་རབ་སྤེལ་བ། །འདི་
ཙམ་གཞན་གྱིས་མཚོན་པར་མི་ནུས་ཤིང་། །དེ་ཕྱིར་འཕགས་མ་དགྱེས་པའི་ཞལ་བཟང་
སྟོན། །ཞེས་སོགས། འཕགས་མ་སྒྲོལ་མའི་ཞལ་མངོན་སུམ་དུ་གཟིགས་སྐབས་བསྟོད་པ་
དང༌། འདོད་གསོལ། གདུང་འབོད། གསོལ་འདེབས་སོགས་གསུངས་པ་ཆེས་ཤིན་ཏུ་མང་སྟེ།
ཡི་གེར་འཁོད་པ་མང་ལ། ཡི་གེར་མ་འཁོད་པ་ཡང་གྲངས་ལས་འདས་པར་མངོན། གཞན་
ཡང་བླ་མ་དང༌། ལྷག་པའི་ལྷ་མཆོག་རྗེ་བཙུན་འཇམ་པའི་དབྱངས་དང་། འཕགས་མ་ལྷ་མོ་
དབྱངས་ཅན་མ་སོགས་ཡི་དམ་ལྷག་ལྷ་མང་པོས་ཞལ་བཟང་ཉེ་བར་བསྟན་པ་ལ་བསྟོད་པ་
2fl



མཁན་ཀུན་དགའ་ཤེས་རབ་
བ་གསལ་བྱེད།
པོད་དང་པོ།
ཤར་འཛམ་ཐང་པ་ངག་དབང་བློ་གྲོས་གྲགས་པའི་རྣམ་ཐར།
དང་གསོལ་འདེབས་སོགས་མཛད་པ་ཡི་གེར་འཁོད་མ་འཁོད་ཅི་རིགས་པ་ཤིན་ཏུ་མང་སྟེ།
ཡི་གེར་འཁོད་པ་རྣམས་ནི་ཁོང་གིས་མཛད་པའི་གསུང་རབ་རྣམས་སུ་བལྟས་པས་
པས་གསལ་
བར་ཤེས་པར་འགྱུར་རོ། །ངེས་པ་དོན་གྱི་བཤེས་གཉེན་ཆེན་པོ་མ་ཏི་རིན་པོ་ཆེས་མཛད་
པའི་དབུ་མ་གཞན་སྟོང་གི་དཔེ་ཆ་ཞིག་སྔ་འགྱུར་བསྟན་པའི་རྩ་ལག་དམ་པ་རྡོ་གྲུབ་ཆེན་
དགོན་གྱི་མཆོག་སྤྲུལ་འཇིགས་མེད་འོད་གསལ་གྱི་ཕྱག་ཏུ་འབྱོར་ཏེ་ཁོང་གིས་དེ་ལ་གཟིགས་
ཤིང་མཚན་མོ་དབུ་སྔས་སུ་བཞག་པའི་ཞག་མང་པོར་ཁོང་གི་གཟིམས་ལམ་འོད་གསལ་དུ་
ཇོ་ནང་ཀུན་དགའ་གྲོལ་མཆོག་གི་ལོ་རྒྱུས་མང་པོ་རྨིས། དཔེ་ཆ་དེ་དབུ་སྔས་སུ་མེད་ཚེ་རྨི་
ལམ་དེ་ཡང་མེད་སོང་བས་རྗེ་བློ་གྲོས་གྲགས་པ་ནི་མི་ཕམ་གྱི་རྣམ་འཕྲུལ་ཡིན་པ་གཞིར་
བཞག ཀུན་དགའ་གྲོལ་མཆོག་གི་རྣམ་འཕྲུལ་ཡིན་ངེས་རེད་ཅེས་སྤྲུལ་འཇིགས་མེད་འོད་
གསལ་གྱིས་རྒྱལ་རོང་སྨན་པ་འོད་གསལ་ལ་གསུངས། གནས་ལྔ་མཁྱེན་པའི་མཧཱ་པཎྜི་ཏ་
མ་ཏིའི་མཚན་ཅན་མཆོག་གི་དྲུང་དུ། རྒྱལ་རོང་ཡུལ་གྱི་ལྷ་རྗེ་འོད་གསལ་ཟེར་བ་ཞིག་གིས་
ཞུས་པ་ལ། མཁས་པའི་དབང་པོ་འཇམ་མགོན་མི་ཕམ་རྣམ་རྒྱལ་རྒྱ་མཚོས་མཛད་པའི་དཔལ་
ལྡན་རྒྱུད་བཞིའི་ཡ་གྱལ་ཕྱི་མ་འཕྲིན་ལས་རྒྱུད་ཀྱི་ནང་ཚན་རྩ་མདོ་ཆུ་མདོའི་འགྲེལ་བ་སོགས་
གསོ་བ་རིག་པའི་བསྟན་བཅོས་ཀྱི་སྐོར་བཤད་ཁྲིད་གནང་སྟེ། དཔེ་ཆའི་དབུ་ནས་ཤོག་ངོས་
གཅིག་ཙམ་ཡི་གེར་གཟིགས་ཤིང་ཁྲིད། དེ་ནས་སྤྱན་བཙུམས་ཏེ་ཐུགས་ཐོག་ནས་གསལ་
ཞིང་རྒྱས་པར་ལྗགས་ཁྲིད་གནང་བས་སྨན་པ་འོད་གསལ་ལ་དད་པ་དབང་མེད་དུ་སྐྱེས་ཤིང་
སྐྱབས་རྗེ་མ་ཏི་རིན་པོ་ཆེ་ནི་མཁས་པ་གཞན་དང་མི་འདྲ་བའི་ཁྱད་ཆོས་ཤིན་ཏུ་ཆེ་ཞེས་
བསྔགས་བརྗོད་ཡང་ཡང་ཕུལ། དེ་ནི་རྗེ་བླ་མ་མཆོག་གིས་སྐུ་ཚེ་འདིར་མི་ཕམ་གྱི་རྩ་མདོ་
དང་ཆུ་མདོའི་ཊིཀ་བློར་འཛིན་བྱས་པ་མ་ཡིན་པར་སྔོན་གནས་རྗེས་དྲན་མངོན་ཤེས་ཀྱིས་
སྒྲིབ་ཐོགས་མེད་པར་མཁྱེན་པ་ཡིན་པ་གོར་མ་ཆག་གོ །
26



ཇོ་ནང་དཔེ་ཚོགས།
སྤྱིའི་དེབ་དགུ་བཅུ་པ།
གངས་རིའི་ར་བས་ཡོངས་སུ་སྐོར་བའི་ཞིང་ཁམས་བོད་ཀྱི་ལྗོངས་འདིར། དང་པོར་
ངེས་དོན་འཁོར་ལོ་ཐ་མའི་དགོངས་དོན་གཙོར་གྱུར་མདོ་རྒྱུད་ཐམས་ཅད་ཀྱི་དགོངས་པ་
མཐར་ཐུག་རྒྱལ་བ་ཇོ་ནང་པའི་རང་ལུགས་ངེས་དོན་གཞན་སྟོང་དབུ་མ་ཆེན་པོའི་ཤིང་
རྟའི་སྲོལ་ཆེན་པོ་ལེགས་པར་ཕྱེས་ཏེ་རྫོགས་ལྡན་ཆོས་མཆོག་གིས་ས་སྟེང་ཐམས་ཅད་དུ་
ཁྱབ་པར་མཛད་པ་པོ་ནི། རྒྱལ་བའི་མདོ་རྒྱུད་དུ་མ་ནས་ལུང་གིས་ཡང་ཡང་བསྔགས་པའི་
དུས་གསུམ་སངས་རྒྱས་ཐམས་ཅད་ཀྱི་སྤྲུལ་པ་ཁམས་གསུམ་ཆོས་ཀྱི་རྒྱལ་པོ་ཀུན་མཁྱེན་
ཇོ་ནང་པ་རྟོན་པ་བཞི་ལྡན་དོལ་པོ་པ་ཆེན་པོ་ཤེས་རབ་རྒྱལ་མཚན་དཔལ་བཟང་པོ་གང་
ཉིད་དང་། བར་དུ་ངེས་དོན་སྙིང་པོའི་བསྟན་པ་འཇིག་རྟེན་མགོན་པོའི་རྣམ་འཕྲུལ་ཀུན་
མཁྱེན་ཇོ་ནང་པ་ཆོས་རྗེ་ཡབ་སྲས་རྣམས་ཀྱི་བཞེད་དགོངས་ཇི་བཞིན་དུ་བྲལ་ལུང་རིགས་
ཡང་དག་པའི་ལམ་ལས་སླར་ཡང་གསལ་བར་བྱས་ཏེ་ཤིན་ཏུ་དར་ཞིང་རྒྱས་པར་མཛད་པ་
པོ་ནི། ཆོས་རྗེ་ཀུན་མཁྱེན་ཆེན་པོ་སླར་དཔལ་ལྡན་འཁོར་ལོ་སྡོམ་པ་རྡོ་རྗེ་སློབ་དཔོན་གྱི་
གཟུགས་སུ་བྱོན་པ་མདོ་སྔགས་རྒྱ་མཚོའི་མངའ་བདག་འཇམ་མགོན་བླ་མ་ཏཱ་ར་ནཱ་ཐ་མཆོག་
དང་། ཐ་མར་ཆེར་སྙིགས་སྨག་རུམ་འཐུག་པོའི་ཁྲོད་དུ། དཔལ་ལྡན་ཇོ་ནང་པའི་རང་ལུགས་
ངེས་དོན་སྙིང་པོའི་བསྟན་པ་རིགས་ལྡན་པདྨ་དཀར་པོའི་སྤྲུལ་པ་ཆོས་རྗེ་ཀུན་མཁྱེན་ཆེན་
པོ་ཡབ་སྲས་རྣམས་དང༌། གང་དེའི་རང་ལུགས་འཛིན་ པ་ལ་འགྲན་པའི་ཟླ་དང་བྲལ་བ་
མཆོག་གྱུར་རྗེ་བཙུན་ཐམས་ཅད་མཁྱེན་པ་འཇམ་དབྱངས་ཀུན་དགའ་སྙིང་པོའམ་གསང་
བདག་སྒྲོལ་བའི་མགོན་པོ་རྒྱུད་འཛིན་དང་བཅས་པའི་བཞེད་དགོངས་ཇི་ལྟ་བ་བཞིན་རྣམ་
པར་དག་པའི་ལུང་དང་རིགས་པ་དྲི་མ་མེད་པའི་སྒོ་ནས་སླར་ཡང་ཉི་ཟླ་ལྟར་གསལ་བར་
མཛད་པ་པོ་ནི། རྗེ་བཙུན་ངག་དབང་ཡོན་ཏན་བཟང་པོས་མཛད་པའི་དབུ་མ་གཞན་སྟོང་
གི་མཇུག་བྱང་དུ། རྒྱུ་འབྲས་ཐེག་པའི་གནས་ལུགས་ངེས་དོན་ཇི་བཞིན་གསལ་མཛད་རྟོན་
22



ཤར་འཛམ་ཐང་པ་ངག་དབང་བློ་གྲོས་གྲོགས་པའི་རྣམ་ཐར།
པོད་དང་པོ།
མཁན་ཀུན་དགའ་ཤེས་རབ་གསལ་བྱེད།
བཞི་ལྡན་པ་རིགས་ལྡན་སྤྲུལ་པའི་སྐུ། །གང་གི་ངེས་དོན་བསྟན་པའི་རྒྱན་གཅིག་འཇམ་
དབྱངས་ངུར་སྨྲིག་གར་གྱི་རྣམ་རོལ་རྗེ་བཙུན་སྒྲོལ་བའི་མགོན། །རྣམ་གཉིས་མཆོག་གི་
རོལ་གར་ཆོས་ཀྱི་སྤྱན་ལྡན་བཤེས་གཉེན་མཆོག་ཏུ་བྱོན་པ་མ་ཏི་ཀིརྟི་རྗེ། །ཞེས་གསུངས་
པ་ལྟར། དུས་གསུམ་སངས་རྒྱས་ཀུན་མཁྱེན་དོལ་པོ་པ་ཆེན་པོ་དང་འཇམ་མགོན་བླ་མ་ཏཱ་
ར་ནཱ་ཐ་རྣམ་གཉིས་དང་ངོ་བོ་དབྱེར་མེད་པ་རྗེ་བཙུན་འཇམ་པའི་དབྱངས་ངུར་སྨིག་གར་
གྱི་རྣམ་པར་རོལ་བ་དགེ་བའི་བཤེས་གཉེན་མཆོག་གི་ཚུལ་དུ་བྱོན་པ་སྙིགས་དུས་ཀྱི་ཐམས་
ཅད་མཁྱེན་པ་ཆེན་པོ་མཚན་བརྗོད་པར་དཀའ་བ་དོན་གྱི་སླད་དུ་མཚན་ནས་སྨྲོས་ཏེ། ངག་
དབང་བློ་གྲོས་གྲགས་པའམ་སྐྱབས་མགོན་མ་ཏི་ཀིརྟི་ཞེས་གྲགས་པའི་བ་དན་དཀར་པོ་
སྲིད་རྩེར་གཡོ་བ་འདི་ཉིད་ཡིན་པས། བླ་མ་དེ་གསུམ་ལ་ཇོ་ནང་རྗེ་བཙུན་རྣམ་གསུམ་ཞེས་
གྲགས་སྙན་དཀར་པོས་བསྐལ་པའི་ཕྱི་མཐའི་བར་དུ་སྲིད་ཞིའི་ཁྱོན་ཐམས་ཅད་དུ་ཁྱབ་
པར་གྱུར་ཏོ། །
བར་སྐབས་བར་སྐབས་སུ། སྐྱབས་རྗེ་བླ་མ་རིན་པོ་ཆེའི་ཞལ་ནས། རྟེན་བཞེངས་རྣམས་
ཀྱི་ནང་ནས་གཙོ་བོ་གསུང་རྟེན་ཡི་གེ་ཡིན་ཏེ། ཁྱད་པར་དེང་སང་གི་དུས་སྐབས་སུ་གསུང་
རབ་ཡི་གེ་འབྲི་བཞེངས་བྱས་ན་སྤྱིར་རྟེན་བཞེངས་ཡིན་པ་དང་། ཁྱད་པར་རྒྱལ་བའི་བསྟན་
པ་རིན་པོ་ཆེ་མི་ཉམས་ཡུན་དུ་གནས་པ་ལ་གསུང་རྟེན་ཡི་གེ་འདི་ལྷག་པར་གལ་ཆེ་ཞིང་།
ཕན་ཡོན་ཡང་དཔག་ཏུ་མེད་པ་ཡིན་ཏེ། བཅོམ་ལྡན་འདས་ཀྱི་ཞལ་ནས། ལྔ་བརྒྱའི་ཐ་མར་
གྱུར་པ་ན། །ང་ཉིད་ཡི་གེའི་གཟུགས་སུ་གནས། །ང་ཡིན་སྙམ་དུ་ཡིད་བྱོས་ལ། །དེ་ཚེ་དེ་
ལ་གུས་པ་གྱིས། །ཞེས་སོགས་མང་དུ་གསུངས་ཡོད་པ་དེ་དེང་སྐབས་ཀྱི་དུས་ཡིན་པས་ཡི་
གེ་དང་པར་ཤིང་འབྲི་བཞེངས་བྱེད་པ་ལ་འབད་དགོས་ཞེས་ཡང་ཡང་གསུངས། དེའི་རྐྱེན་
གྱིས་གསུང་རབ་ཡི་གེ་འབྲི་བཞེངས་བྱེད་པ་དང་པར་ཤིང་གསར་བསྐྲུན་བྱེད་པར་དགའ་
263



ཇོ་ནང་དཔེ་ཚོགས།
སྤྱིའི་དེབ་དགུ་བཅུ་པ།
དད་སྤྲོ་གསུམ་གྱིས་ཁས་ལེན་དམ་བཅའ་བྱེད་མཁན་ཡང་མང་དུ་བྱུང་སྟེ། ས་དམར་དགོན་གྱི་
བླ་མ་ཆོས་མཛད་ཀྱིས་སྐྱབས་མགོན་མ་ཏི་རིན་པོ་ཆེའི་གསུང་འབུམ་ཆ་ཚང་གཙོར་གྱུར་བླ་
མ་མང་པོའི་གསུང་འབུམ་སོགས་གསུང་རབ་ཡི་གེ་པོ་ཏི་བཅུ་ཕྲག་མང་པོ་འབྲི་བཞེངས་
བྱས། དེ་མིན་ཀ་ཐོག་བླ་མ་ཡོན་རིན་གྱིས་ཀུན་མཁྱེན་རྣམ་ཐར་སོགས་གསུང་རབ་མང་པོ་
དང༌། ས་དམར་བླ་མ་རིག་དགས་འཇམ་པའི་དབྱངས་ཐུབ་བསྟན་དགེ་ལེགས་རྒྱ་མཚོས་
མཛད་པའི་དཔལ་དུས་ཀྱི་འཁོར་ལོའི་བསྐྱེད་རིམ་རྒྱས་པའི་ཁྲིད་ཡིག་སོགས་དང་། ཧོར་
བའི་བླ་མ་བརྩོན་འགྲུས་དཔལ་གྱིས་སྐྱབས་མཆོག་མ་ཏི་རིན་པོ་ཆེའི་བཀའ་འབུམ་གྱི་ཡི་
གེ་འབྲི་བཞེངས་བྱེད་པ་སོགས་གསུང་རབ་ཡི་གེ་འབྲི་བཞེངས་བྱེད་པ་དང་། ཉེ་འཁོར་དུ་
གཏོགས་པ་རྡོ་རྗེ་ཐར་མིང་སྲིང་དང་ཚེ་རིང་རྡོ་རྗེ་སོགས་རྗེ་བླ་མ་མཆོག་གི་གསུང་ཆོས་སོགས་
གསུང་རབ་མང་པོའི་པར་ཤིང་གསར་བསྐྲུན་བྱེད་མཁན་ཡང་ཆེས་མང་པ་དང༌། ངེས་དོན་
བསྟན་པའི་རྩ་ལག་དམ་པ་བསེ་དགོན་གྱི་རྡོ་རྗེ་སློབ་དཔོན་རྟོགས་པའི་དབང་ཕྱུག་ཆེན་པོ་
བླ་མ་ཐུགས་རྗེ་དཔལ་མཆོག་གིས་ཀུན་མཁྱེན་ཆེན་པོ་རྟོན་པ་བཞི་ལྡན་གྱིས་མཛད་པའི་
དབུ་མ་རི་ཆོས་ངེས་དོན་རྒྱ་མཚོ་དང་། ༼ཕྲན་རང་གིས་ཀྱང་མཐུན་རྐྱེན་ཅུང་ཟད་ཕུལ་ཏེ།༽
སྐྱབས་མཆོག་མཚུངས་མེད་རྗེ་བླ་མས་མཛད་པའི་གཞན་སྟོང་དབུ་མའི་རྣམ་བཤད་འཇིགས་
མེད་གདོང་ལྔའི་ང་རོ་སོགས་གསུང་རབ་མང་པོའི་པར་ཤིང་དང་ཡི་གེ་མང་པོ་གསར་བཞེངས་
མཛད་པ་སོགས་བྱུང་སྟེ། སངས་རྒྱས་བསྟན་པའི་ཞབས་ཏོག་ཏུ་གྱུར། ཁྱད་པར་དུ་ཕྱིས་སུ་
བླ་མ་ཡོན་ཏན་བཟང་གིས་རྗེ་བླ་མ་མཆོག་གི་ཐུགས་དགོངས་བཞིན་ཇོ་ནང་རྗེ་བཙུན་རྣམ་
གསུམ་གྱི་གསུང་འབུམ་དང་། ངེས་དོན་མདོ་བཅུ། འགྲེལ་ཆེན་དྲི་མེད་འོད་སོགས་བཀའ་
དང་བསྟན་བཅོས་ཀྱི་གསུང་རབ་གྲངས་ལས་འདས་པའི་པར་ཤིང་སྔར་མེད་གསར་བ་
ར་བསྐྲུན་
བྱས་ཏེ་རྒྱལ་བའི་བསྟན་པ་སྤྱི་དང་ཁྱད་པར་རྒྱལ་བ་གཉིས་པ་ཇོ་ནང་པའི་བསྟན་པ་ཉམས་
164



ཤོར་འཛམ་ཐང་པ་ངག་དབྦང་བློ་གྲོས་གྲགས་པའི་རྣམ་ཐར།
ཚོད་དང་པོ།
ར་ཁན་ཀུན་དགའ་ཤེས་རབ་གསལ་བྱེད།
གསོའི་ཕྱོགས་ལ་མཛད་རྗེས་འགྲན་ཟླ་དང་བྲལ་བ་མཐོང་ཆོས་མངོན་གྱུར་འདི་གའོ། །ཚེ་
རིང་རྡོ་རྗེས་སྒྲོལ་མའི་ཆོས་སྐོར་སོགས་རྗེ་བླ་མས་མཛད་པའི་གསུང་ཆོས་མང་པོའི་དཔར་
ཤིང་རྐོ་བའི་ཚེ་ཁོ་ཚང་གི་ཉེ་འགྲམ་སྒེར་གྱི་ས་ཞིང་གི་ནང་དུ་སྙེ་མ་ཁ་དོག་སྣ་ལྔ་ཅན་ངོ་མཚར་
བོ་མང་པོ་སྐྱེས་པ་སོགས་ལེགས་པའི་དགེ་མཚན་དུ་མ་བྱུང་ངོ༌། །རྗེ་བླ་མ་དམ་པ་འདི་ཉིད་
ཀྱིས་འདོད་ཡོན་ལོངས་སྤྱོད་ཐམས་ཅད་སྙིང་པོ་མེད་པ་སྒྱུ་མའི་ནོར་རྫས་ལྟ་བུར་གཟིགས་
ཏེ་འདོད་ཡོན་ལ་ཞེན་པ་གཏན་ནས་མེད་པས་གདུལ་བྱ་འགྲོ་དོན་དུ་མིང་བཏགས་པའི་
གྲོང་ཆོག་དང་ལྡོམ་བུ་སོགས་ལོག་འཚོའི་དཀོར་སྡུད་གཏན་ནས་མི་བྱེད་པར་མ་ཟད་གཞན་
གྱི་བསྔོ་རྟེན་དང་མཎྜལ་སོགས་འབུལ་བ་ཡང་མང་པོ་མི་ལེན། དད་ལྡན་སློབ་མ་སོགས་
ཀྱིས་རེ་བ་ཆེན་པོས་ནན་གྱིས་ཕུལ་བའི་ཟང་ཟིང་གི་དངོས་རྫས་ཅུང་ཟད་རེ་བླངས་པ་ལ་
ཡང་། ཇི་སྐད་དུ། ཆོས་དབྱིངས་མཛོད་ལ་དབང་བསྒྱུར་པས། །སྒྱུ་མའི་ནོར་གྱིས་ཅི་ཞིག་བྱ། །
ཞེས་གསུངས་པ་ལྟར། སྤྱན་གྱིས་གཟིགས་པ་ཙམ་ཡང་མི་བྱེད་པར། ཡོན་བདག་ཚེ་འདས་
ལྡན་གང་ཡིན་ལ་ཐུགས་སྙིང་རྗེ་ཆེན་པོས་འཕོ་བ་དང་བསྔོ་སྨོན་སྐྱབས་འཇུག་སོགས་གང་
དགོས་གཟབ་ལྡན་གནང་བར་མཛད་དེ། ཉེ་གནས་བླ་མ་ཡོན་ཏན་བཟང་གིས་འབད་མེད་
དུ་བྱུང་བའི་དངོས་པོ་ཅི་ཡོད་རྣམས་ཅུང་ཟད་ཙམ་ཡང་བསོག་འཇོག་མི་བྱེད་ཅིང་གནས་
མིན་གྱི་ཆུད་གཟོན་ཕྲ་མོ་ཙམ་ཡང་མི་བཏང་བར་གསུང་རབ་ཡི་གེ་འབྲི་བཞེངས་དང་པར་
ཤིང་བཟོ་སྐྲུན་སོགས་རྣམ་དཀར་དགེ་བའི་ཕྱོགས་ལ་གཙང་དག་བྱེད་པ་ཡིན། རྗེ་དམ་པ་
འདི་ཉིད་ཀྱི་སྔོན་གྱི་གནས་རྗེས་སུ་དྲན་པའི་མངོན་ཤེས་ཀྱིས་སེམས་ཅན་གྱི་དོན་དུ་སྔོན་
གྱི་དུས་སུ་དག་དང་མ་དག་པའི་སྐྱེ་བ་མང་པོ་དྲན་པའི་ཚུལ། སྔར་གླིང་རྗེ་གེ་སར་གྱི་དུས་
སྤྱི་དཔོན་རོང་ཚ་ཁྲ་རྒན་གྱི་སྲས་སྣང་ཆུང་གཡུ་སྟག་ཡིན་ཚུལ་ཡང་ཡང་གསལ་བར་དྲན་པ་
དང་། ཡང་དབུས་གཙང་ངམ་ཁམས་ཕྱོགས་སུ་མཁའ་འགྲོ་མ་དབང་ཕྱུག་ལྷ་མོའམ་ཌཱ་ཀི་
165



ཇོ་ནང་དཔེ་ཚོགས།
i
སྤྱིའི་དེབ་དགུ་བཅུ་པ།
ཡེ་ཤེས་དབང་མོ་ཞེས་པར་སྐྱེས་ཏེ་འཁོར་མང་པོ་ལ་ཆོས་གསུང་སྐབས་གྱོན་གོས་ཀྱི་གོང་བའི་
སྤུ་ཁང་བའི་སྐར་ཁུང་ནས་འོང་བའི་རླུང་གིས་བསྐྱོད་པ་སོགས་གསལ་བར་དྲན་གསུངས།
ཡང་བར་སྐབས་རེར་ས་ཆ་རོང་ཁུང་ལྟ་བུའི་རི་མཐོ་ལུང་ཟབ་ཏུ་བུད་མེད་ཕལ་བ་ནུས་མེད་
ཅིག་ཏུ་སྐྱེས་ཏེ་བསྟན་འགྲོའི་དོན་དུ་ལྷག་བསམ་གྱི་སེམས་ཁུར་ཆེན་པོ་ཡོད་ཀྱང་ནུས་པ་
ནི་མེད། ཕྱུགས་ཟོག་ཉུང་ཤས་ཀྱི་རྫི་བོ་བྱེད་ཞོར་དུ་བུད་ཤིང་ཁུར་ཞིང་གླུ་དབྱངས་རེ་ལེན་
བཞིན་འོང་བ་དྲན་ཚེ་ད་ལྟ་ཡང་སེམས་སྐྱོ་ལྷང་ངེ་བ་ཞིག་རེད་ཅེས་གསུངས།
ཡང་བར་སྐབས་རེར་ཁོང་གི་ཞལ་ནས་བཞད་གད་མཛད་བཞིན་དྲན་དགོས་པའི་སྔར་
སྦྱངས་པའི་ཆོས་ཀྱི་ཚིག་དོན་སོགས་ནི་མི་དྲན་པར་མི་དགོས་པའི་སློག་པ་ཆོན་དམར་ཅན་
གྱོན་ཏེ་རྡོག་ཁྲེས་འཁུར་ཞིང་རྐང་མདུང་བཟུང་ནས་འགྲོ་བ་ནི་ཁ་སང་ཁས་ཉིན་གྱི་བྱ་བ་
བཞིན་དུ་གསལ་བོར་དྲན་འདུག་གསུངས། དེ་ལ་སོགས་པ་བསྟན་འགྲོའི་དོན་དུ་དག་པ་
དང་མ་དག་པའི་སྐྱེ་བ་དཔག་ཏུ་མེད་པ་བཞེས་ཚུལ་རྣམས་ཐུགས་མངོན་ཤེས་ཀྱིས་གསལ་
བར་མཁྱེན་ཞིང་དྲན་པར་མངོན་ནོ། །རྒྱལ་བའི་རྒྱལ་ཚབ་འགྲོ་བའི་འདྲེན་པ་མཚུངས་མེད་
སྐྱབས་མཆོག་མ་ཏི་རིན་པོ་ཆེ་སྐུ་ཚེ་གང་བོར་ཐུགས་དགྱེས་དགྱེས་སྤྲོ་སྤྲོའི་ངང་དུ་བཞུགས་
ཤིང་། གང་ཟག་སུ་ལ་ཡང་སོ་སོའི་བསམ་པ་དང་མཐུན་པར་དགའ་སྤྲོ་དང་དད་སོགས་དགེ་
བློ་བསྐྱེད་པའི་ཚིག་ཁོ་ན་གསུང་སྙན་ཞིང་འཇེབས་པའི་སྒོ་ནས་གསུངས་པ་ལས། གཞན་
གྱི་སེམས་ལ་གནོད་པའི་ཚིག་གཅིག་ཀྱང་གསུང་མི་སྲིད་པ་དང༌། ཐུགས་ཁྲོ་བའི་རྣམ་པ་སྐད་
ཅིག་ཙམ་ཡང་སུས་ཀྱང་མཐོང་མ་མྱོང་། གསང་བ་སྦུབས་སུ་ནུབ་ཅིང་། སྐུ་ལུས་དང་ན་བཟའ་
གཟིམས་མལ་ཐ་ན་ཉིད་ཀྱི་ཕྱག་གིས་གཞན་ལ་གནང་བའི་སྲུང་མདུད་སོགས་ལས་ཀྱང་
ཚུལ་ཁྲིམས་ཀྱི་དྲི་བཟང་ཕྱོགས་ཀུན་ཏུ་ཁྱབ་པ་སྨན་གྱི་ལྗོན་བཟང་ལྟ་བུ། རྗེ་བཙུན་ཐམས་
ཅད་མཁྱེན་པ་ཏཱ་ར་ནཱ་ཐའི་ཞལ་ནས། སྐྱེས་བུ་དམ་པ་ཞིག་ཡིན་ན་གང་དུ་བྱོན་པའི་ཤུལ་དེར་
266



༢1:ཁན་ཀུན་དགའ་ཤེས་རབ་གསལ་བྱེད།
པོ་ད་དུང་
4
ཤར་འཛམ་ཐང་པ་ངག་དབདྷཱ་བློ་གྲོས་གྲགས་པའི་རྣམ་ཐར།
དད་པ་དང་སྙིང་རྗེ་ཆེ་བ། ཕྱོགས་རིས་དང་ཆགས་སྡང་ཆུང་བ། སྐྱེ་བོ་རྣམས་རྒྱུད་འཇམ་
ཤིག་གེ་འགྲོ་བ་ཞིག་དགོས་པ་ཡིན། ཞེས་གསུངས་པ་ལྟར་གང་ཟག་མཆོག་དམན་དྲག་ཞན་
ཆེ་ཆུང་སུ་ཡིན་ཡང་རྗེ་བླ་མ་མཆོག་གི་སྐུ་མཐོང་བ་དང་གསུང་ཐོས་པ་ཙམ་གྱིས་དབང་ཡིད་
ཚིམ་ཞིང་ཉོན་མོངས་པ་མ་ངོན་གྱུར་སོགས་ཐ་མལ་གྱི་རྟོག་ཚོགས་རགས་པ་རང་འགག་ཏུ་
འགྲོ་ཞིང་དད་པ་དང་མོས་གུས་རང་ཤུགས་ཀྱིས་སྐྱེ་བར་འགྱུར། ཁྱད་པར་གདུལ་བྱ་སྐལ་
ལྡན་སློབ་ཚོགས་ཀྱིས་ཡེ་ཤེས་ཀྱི་སྐུ་དངོས་དང་ཁྱད་མེད་པའི་སྐུ་དེ་མཐོང་བའི་མོད་ལ་རྒྱུད་ལ་
ཡེ་ཤེས་ཕེབས་ཏེ་ཉམས་བཟང་གསར་བའི་སྒོ་འབྱེད་པར་བྱེད་ཅིང་ཡིད་ལ་དད་གུས་དབང་
མེད་འཕེལ་བའི་དམིགས་རྐྱེན་མཆོག་ཏུ་གྱུར་པ་ཞིག་གོ།
རྗེ་བླ་མ་དམ་པ་འདི་ཉིད་ཀྱིས་སྐུ་ཚེ་ཧྲིལ་བོར་ཕལ་ཆེར་སྐུ་འཆིང་བཀྲོལ་ཏེ་མ་གཟིམས་
པར་ཉིན་མཚན་འཁོར་ཡུག་ཏུ་སྐུ་དྲང་པོར་བསྲིངས་ཏེ། བསྒོམས་པས་ཁོང་གི་སྐུའི་འཕོངས་
ཚོས་ལ་རྒོལ་བའམ་ཤ་སྨེན་སྲ་མཁྲེགས་ཆགས་ཡོད་པ་ཁོང་གི་ཐུགས་སློབ་བླ་མ་ཀུན་
དཔལ་གྱིས་མཐོང་བར་གསུངས། དེ་ནི་སྔོན་ཆད་གྲུབ་པའི་དབང་ཕྱུག་ཆེན་པོ་རྗེ་བཙུན་མི་
ལས་རས་པས་རས་ཆུང་རྡོ་རྗེ་གྲགས་པ་ལ་ཆོས་དང་གདམས་ངག་རྣམས་ཡོངས་སུ་རྫོགས་
པ་གནང་ཟིན་ནས་རས་ཆུང་བ་བླ་མའི་བཀའ་ལྟར་འགྲོ་དོན་དུ་འབྱོན་པར་ཆས་པའི་ཚེ། རས་
ཆུང་པས་བླ་མ་རྗེ་བཙུན་ལ། ད་གདམས་ངག་མ་ལུས་སམ་ཞུས་པས། རྗེ་བཙུན་གྱི་ཞལ་ནས།
ད་རུང་གདམས་ངག་
དམས་ངག་ཟབ་མོ་ཞིག་ཡོད་པ་འགོལ་སར་བསྟན་གྱིས་གསུངས། ཅི་ཡིན་བསམ་
ཙ་ན། རྗེ་བཙུན་གྱིས་སྒོམ་ཡུན་རིང་དུ་བསྲིངས་པས་ཁོང་གི་འཕོངས་སྤྲེའུ་ཡི་འཕོངས་བཞིན་
དུ་ཤ་རོ་དང་སྨིན་པར་སོང་བ་དེ་བསྟན་ནས་འདི་ལས་ཟབ་པའི་གདམས་ངག་མེད་དོ། །ཞེས་
གསུངས་པ་དང་མཐུན་པའི་ངོ་མཚར་ཞིང་དད་པ་དབང་མེད་དུ་སྐྱེ་བའི་རྣམ་པར་ཐར་པའོ། །
བཀའ་དྲིན་མཚུངས་མེད་རྗེ་བླ་མ་དམ་པ་འདི་ཉིད་ཀྱི་རྣམ་པར་ཐར་པ་ནི། ཐུན་མོང་
267



ཇོ་ནང་དཔེ་ཚོགས།
སྤྱིའི་དེབ་དགུ་བཅུ་པ།
ཚུར་མཐོང་གི་བློའི་སྣང་ངོར་ཡང༌། ཐོག་མར་སྐུ་ན་གཞོན་བྱིས་པའི་དུས་ནས་འཁོར་བ་
སྡུག་བསྔལ་གྱི་རྒྱ་མཚོ་ལས་ཐར་འདོད་ངེས་འབྱུང་གི་བསམ་པ་དང། གཞན་སེམས་ཅན་
མཐའ་དག་སྲིད་ཞིའི་འཇིགས་པ་ལས་བསྒྲལ་འདོད་གཞན་དོན་ཁུར་ཁྱེར་གྱི་སྙིང་རྗེ་དང་།
གཞན་དོན་དུ་རྫོགས་བྱང་ཐོབ་འདོད་བྱང་ཆུབ་ཀྱི་སེམས་སོགས་ཀྱིས་ཐུགས་རྒྱུད་དབང་
མེད་དུ་བསྐུལ་ཏེ། རབ་ཏུ་བྱུང་ཞིང་སངས་རྒྱས་བསྟན་པའི་སྒོར་ཞུགས། མཚན་ལྡན་དགེ་
བའི་བཤེས་གཉེན་དུ་མ་ཚུལ་བཞིན་བསྟེན་ནས། སོ་བྱང་སྔགས་གསུམ་གྱི་བསླབ་པ་ཡང་
དག་པ་ལེགས་པར་མནོས་ཏེ། སྲུང་སྡོམ་ཚུལ་ཁྲིམས་རྣམ་པར་དག་པའི་གཞི་བཟུང་། མདོ་
སྔགས་རིག་གནས་དང་བཅས་པའི་གཞུང་ལུགས་རབ་འབྱམས་ལ་གྲྭ་རྐྱང་དཀྱུས་མའི་ཚུལ་
གྱིས་གསན་བསམ་མཐའ་ཆོད་པར་བྱས་ནས་ལུང་དང་རིགས་པའི་གཏེར་མཛོད་མཁས་
པའི་དབང་ཕྱུག་སྨྲ་བའི་ཁྱུ་མཆོག་ཏུ་གྱུར། ཐོག་མཐའ་བར་གསུམ་དུས་དང་རྣམ་པ་ཀུན་ཏུ་
རྗེ་བཙུན་སྒྲོལ་མ་སོགས་བླ་མ་དང་ཡི་དམ་ལྷག་པའི་ལྷ་དཔག་ཏུ་མེད་པས་རྗེས་སུ་བཟུང་
ཞིང་ཞལ་བསྟན་ཏེ་ལུང་བསྟན་པར་མཛད། བར་དུ་ཐོས་དོན་རྒྱུད་ལ་སྦྱར་ཏེ་མདོ་སྔགས་
་དང་ཁྱད་པར་ཟབ་ལམ་རྡོ་རྗེའི་རྣལ་འབྱོར་ཉིན་མཚན་དབྱེར་མེད་ཆུ་བོའི་རྒྱུན་བཞིན་
ཐུགས་ཉམས་སུ་བཞེས་པས་ཉམས་རྟོགས་ཀྱི་ཀློང་བརྡོལ་ཏེ་ས་ལམ་མཐར་ཕྱིན། སྤངས་
རྟོགས་ཡོངས་སུ་རྫོགས་ཤིང་བླ་མེད་བྱང་ཆུབ་ཀྱི་གོ་འཕང་མངོན་དུ་བྱས་ནས་རང་དོན་
མཐར་ཕྱིན་ཏེ། མདོ་སྡེ་རྒྱན་ལས། འདི་ན་དང་པོར་ཐོས་ལ་བརྟེན་ནས་ཚུལ་བཞིན་ཡིད་
ལ་བྱེད་པ་འབྱུང་། །ཚུལ་བཞིན་བྱེད་པ་ལས་ནི་ཡང་དག་དོན་རྟོགས་ཡེ་ཤེས་འབྱུང་། །ཞེས་
གསུངས་པ་ལྟར་གྱུར། ཐ་མར་བསྟན་པ་དང་འགྲོ་བའི་དོན་དུ་འཆད་རྩོད་རྩོམ་པའི་བྱ་བ་
རྒྱ་ཆེར་མཛད་དེ་རྒྱལ་བསྟན་རིན་པོ་ཆེ་འཛིན་སྐྱོང་སྤེལ་གསུམ་གྱི་སྒོ་ནས་ཉམས་པ་སླར་
གསོ་དང་དར་རྒྱས་གོང་འཕེལ་ཡུན་རིང་དུ་གནས་པར་མཛད་པ་དང་། གདུལ་བྱ་སེམས་
168



ཇོ་ནང་དཔེ་ཚོགས།
སྤྱིའི་དེབ་དགུ་བཅུ་པ།
ཐུབ་པའི་བསྟན་པ་ལུང་དང་རྟོགས་པའི་ཆོས། །ཡོངས་རྫོགས་སྒོ་གང་ཐད་ནས་འཛིན་པ་
ལ། །ལུས་སྲོག་འདོར་ལ་ཐུག་ཀྱང་ཞུམ་མེད་ཤོག །ཅེས་ཐུགས་སྨོན་གནང་བ་དང༌། རྒྱན་
ལས། རྒྱལ་སྲས་བརྩོན་འགྲུས་མཆོག་ལ་བརྟེན་པ་དེ། །སེམས་ཅན་ཚོགས་རབ་སྨིན་པར་
བྱེད་པ་ན། །ཕ་རོལ་སེམས་དགེ་གཅིག་གི་ཕྱིར་ཡང་ནི། །སྐལ་བ་བྱེ་བ་སྟོང་དུའང་སྐྱོ་མི་
འགྱུར། །ཞེས་གསུངས་པ་དང་ཤིན་ཏུ་མཐུན་པར། བསྟན་འགྲོའི་དོན་དུ་སྐུ་སྲོག་ཀྱང་
འདོར་ཕོད་པའི་སྙིང་སྟོབས་དང་ལྡན་པའི་སྒོ་ནས་ཐོས་བསམ་སྒོམ་གསུམ་འཆད་རྩོད་རྩོམ་
གསུམ་དང་དབང་ལུང་ཁྲིད་གསུམ་བཤད་སྒྲུབ་ལས་གསུམ་སོགས་ཀྱིས་དུས་ངན་སྙིགས་
མའི་དུས་འདིར་ཐུབ་པའི་ལུང་རྟོགས་ཀྱི་བསྟན་པ་རིན་པོ་ཆེ་འཛིན་སྐྱོང་སྤེལ་གསུམ་ཡང་
དག་པ་ལེགས་པར་མཛད་ཅིང་གདུལ་བྱ་སེམས་ཅན་དཔག་ཏུ་མེད་པ་རྣམ་གྲོལ་ཐར་པའི་
ལམ་ལ་བཀོད་ཅིང་། དུས་ངན་གྱི་རྒུད་པ་མཐའ་དག་གསོས་ཏེ། བསྟན་འགྲོའི་དོན་དུ་བསུབ་
ཏུ་མེད་པའི་མཛད་རྗེས་རླབས་ཆེན་འགྲན་ཟླ་དང་བྲལ་བ་འཇོག་ནུས་པའི་རྒྱལ་སྲས་དཔའ་
བོ་སེམས་དཔའ་ཆེན་པོ་རྗེ་བླ་མ་འདི་ལྟ་བུ་ནི་སྲིད་མཐའ་མ་བཀག་པ་ཙམ་དུ་སྣང་། གོང་
དུ་དྲངས་པ་ལྟར། བཀའ་གདམས་གླེགས་བམ་ལས། བློ་གྲོས་མཚན་ཅན་མཚུངས་པ་མེད། །
ཅེས་སོགས་གཞན་དང་མཚུངས་པ་མེད་པར་ལུང་བསྟན་པ་ཡང་འདི་ལྟ་བུ་ལ་དགོངས་པ་
ཡིན་པར་བསྙོན་དུ་མེད་དོ། །
ཞེས་སྙིགས་དུས་ཀྱི་ཐམས་ཅད་མཁྱེན་པ་ཆེན་པོ་ཤར་འཛམ་ཐང་པ་ངག་དབང་བློ་གྲོས་
གྲོགས་པའི་རྣམ་པར་ཐར་པ་དད་པའི་པདྨོ་བཞད་པའི་ལེགས་བཤད་ཉི་མའི་འོད་ཟེར་ཞེས་བྱ་
བ་ལས་ལོ་ཚིགས་དང་དུས་ཚོད་གོ་རིམ་སོགས་གསལ་བོར་ངེས་མི་ནུས་པའི་རྨད་དུ་བྱུང་
བའི་མཛད་པ་ཐོར་བུ་རྣམས་ཕྱོགས་གཅིག་ཏུ་བཀོད་པའི་སྐབས་ཏེ་བཅུ་པའོ།། །།
དྲུག་པ་སྐུ་ཚེའི་སྨད་ཨ་མགོན་གྲོང་དུ་བཞུགས་ཏེ་གདུལ་བྱའི་ལྷག་མ་རྣམས་བསྐྱངས་
170



མཁན་
བན་ཀུན་དགའ་ཤེས་རབ་གསལ་བྱེད།
ཤར་འཛམ་ཐང་པ་ངག་དབང་བློ་གྲོས་གྲགས་པའི་རྣམ་ཐར།
པོད་དང་པོ།
ཤིང་ཐུབ་བསྟན་ཉམས་པ་སླར་གསོ་རྒྱ་ཆེར་མཛད་པའི་ཚུལ། དུས་གསུམ་རྒྱལ་བའི་གདུང་
ཚོབ། ཁམས་གསུམ་ཆོས་ཀྱི་རྒྱལ་པོ། ས་གསུམ་འགྲོ་བའི་འདྲེན་པ། ལྷར་བཅས་སྐྱེ་དགུའི་
སྐྱབས་གཅིག་ཐམས་ཅད་མཁྱེན་པ་མཚུངས་མེད་མ་ཏི་རིན་པོ་ཆེ་འདི་ཉིད་དཔལ་འཛམ་
ཐང་ཆོས་ཀྱི་གྲོང་ཁྱེར་བསམ་འགྲུབ་ནོར་བུའི་གླིང་དུ་རྒྱུན་དུ་བཞུགས་པའི་སྐལ་བ་དང་
ལྡན་ན། ཁོང་གི་སྔོན་གྱི་ཐུགས་བསྐྱེད་དང་སྨོན་ལམ་རྣམ་པར་དག་པའི་སྟོབས་ཀྱིས་སྐུ་ཚེ་
ཞབས་པད་བརྟན་ཅིང་བསྟན་པ་དང་འགྲོ་བའི་དོན་དུ་མཛད་པ་དང་འཕྲིན་ལས་ནམ་མཁའི་
མཐའ་དང་མཉམ་པར་ཤིན་ཏུ་རྒྱས་པར་འགྱུར་བ་ཡིན་ན་ཡང་། གནས་སྐབས་སུ། སེམས་
ཅན་བསོད་ནམས་དམན་པ་དང་། ནག་ཕྱོགས་བདུད་ཀྱི་སྡེ་ཁ་དར་བ་དང་ཕལ་ཆེར་ཞིང་
འདིའི་གདུལ་བྱ་ཡང་རེ་ཞིག་རྫོགས་ལ་ཉེ་བ་སོགས་རྐྱེན་སྣ་ཚོགས་ཀྱི་དབང་གིས།
དགུང་གྲངས་ང་བཞི་པ་ཆུ་གླང་༼༡༩༧༣༽ ལོའི་དབྱར་སྟོད་ཀྱི་དུས་སུ་རིག་གསར་གྱི་
ལས་འགུལ་ཞིག་གི་སྐབས་བདུད་སྡིག་ཅན་སྙིང་ལ་ཞུགས་པའི་ལས་བྱེད་པ་ཁ་ཅིག་གིས་
བདག་ཉིད་ཆེན་པོ་འདི་ཉིད་འཛམ་ཐང་དུ་སྡོད་མི་ཆོག ཁོ་རང་གི་ཕ་ཡུལ་ཡུལ་བའི་ནང་
དུ་མ་སོང་མི་ཆོག་ཅེས་བཙན་ཤེད་ཀྱིས་ཚིག་ངན་རྩུབ་མོ་བཤད་དེ། མི་འདོད་བཞིན་དུ་
རང་དབང་མེད་པར་འབྱོན་དགོས་བྱུང་། དེ་ནས་ལམ་ལ་ཞུགས་ཏེ་ཕེབས་པའི་སྐབས་སུ་
ཁོང་གི་ཐུགས་དགོངས་ལ་འཛམ་ཐང་དུ་འདུག་རྒྱུ་ཡོང་ན་བསྟན་འགྲོའི་དོན་ཅུང་ཟད་རེ་
འགྲུབ་སྲིད། དེ་འཛམ་ཐང་དུ་འདུག་རྒྱུ་མ་བྱུང་ཚེ་འཇིག་རྟེན་འདིར་སྡོད་པ་དོན་མེད་རེད་
དགོངས་ཚེ། སྐད་ཅིག་ལ་མཉམ་བཞག་ཟབ་མོ་འོད་གསལ་གཉུག་མའི་དབྱིངས་སུ་འཕོས་ཏེ།
མ་དག་ཐ་མལ་གྱི་རྟོག་ཚོགས་དབྱིངས་སུ་འགགས་པས་གསུང་མི་འབྱོན་པར་ཞལ་དབུགས་
ཀྱི་རྒྱུ་བ་ཡང་མི་མངོན་པ་ལྟ་བུར་གྱུར་ཏེ། ཉེ་འཁོར་བ་རྣམས་ཀྱི་སེམས་ལ་མཚུངས་མེད་
སྐྱབས་མཆོག་རིན་པོ་ཆེ་དག་ཞིང་དུ་དགོངས་པ་གཏད་པ་ཡིན་ནམ་སྙམ་སྟེ་དངངས་སྐྲག་
271



ཇོ་ནང་དཔེ་ཚོགས།
བར་བར་
སྤྱིའི་དེབ་དགུ་བཅུ་པ།
མྱ་ངན་དང་བཅས་ཚབ་ཚུབ་ཏུ་གྱུར་ཏེ། ལམ་ཁར་ཨ་མགོན་ཞེས་པའི་གྲོང་བར་བསོད་
བཟང་ཚང་ཟེར་བའི་མི་ཁྱིམ་ཞིག་གི་ཁང་པ་གསར་གྲུབ་སྟོང་པ་ཞིག་ཡོད་པ་དེའི་འོག་ཁང་
དུ་ཉིན་ཞག་ཁ་ཤས་ལ་བཞུགས། དེའི་དུས་སུ་ཁོང་གི་མཉམ་བཞག་འོད་གསལ་དག་པའི་
སྣང་ངོར་སངས་རྒྱས་ཀྱི་ཞིང་ཁམས་དང་། བླ་མ་དང་ཡི་དམ་ལྷག་པའི་ལྷ་བགྲང་བར་མི་
དཔོག་པའི་ཞལ་གཟིགས་པ་དང་། མ་མཁའ་འགྲོའི་སྣང་བ་འབྲལ་མེད་དུ་བྱུང་། བར་བར་
མཁའ་དབྱིངས་ནས་མ་མཁའ་འགྲོས་དར་ལམ་བརྐྱངས་ཡོད་པ་དང༌། བྱང་ཕྱོགས་སུ་ཁྲི་
ཆེན་པོ་བཤམས་ཏེ་རྣལ་འབྱོར་ཕོ་མོ་མང་པོས་སྒུག་ཡོད་པའི་སྣང་བ་དང༌།
དཔའ་བོ་དང་རྣལ་འབྱོར་མ་གྲངས་མེད་པ་བསུ་མར་སླེབས་པ་སོགས་ཀྱི་ཉམས་སྣང་ཤར།
དེ་ནས་བོད་སྐྱོང་བསྟན་མ་བཅུ་གཉིས་ཇོ་ནང་གནས་བདག་མ་ཅིག་ནགས་སྨན་རྒྱལ་མོ་
སོགས་འཁོར་གྲངས་མེད་པ་དང་བཅས་པས་ཞལ་དངོས་སུ་བསྟན་ཏེ། ཁྱེད་ད་དུང་བསྟན་
པ་དང་འགྲོ་བའི་དོན་དུ་ཞིང་འདིར་བཞུགས་དགོས་ཞེས་གསོལ་བ་ནན་ཆེར་བཏབ་ཅིང་
བཞུགས་ཞུ་ཡང་ཡང་ཕུལ། དེའི་རྐྱེན་གྱིས་མཁའ་འགྲོའི་དར་ལམ་དང་དཔའ་བོ་དང་རྣལ་
འབྱོར་མའི་བསུ་མ་རྣམས་ཀྱང་ཕྱིར་ལྡོག་པའི་སྣང་བ་ཤར། དེ་ལྟ་བུའི་རྐྱེན་གྱིས་ཁོང་གི་
ཉམས་སྣང་རྣམས་དྭངས་ཤིང་མཉམ་བཞག་ལས་ལྡང་བར་གྱུར་ཏེ་སྐུ་ཁམས་བདེ་དྭངས་
སུ་གྱུར། དེ་ནས་བཟུང་རིགས་བརྒྱའི་ཁྱབ་བདག་རྡོ་རྗེ་འཆང་ཆེན་པོ་གང་ཉིད་ཀྱི་ཐུགས་
དགོངས་ཆོས་ཀྱི་དབྱིངས་དང་མི་གཉིས་པའི་ཚུལ་གྱིས་བར་བར་མཉམ་རྗེས་དབྱེར་མེད་
དུ་གྱུར་ཅིང་མ་དག་ཐ་མལ་ཀུན་རྫོབ་ཀྱི་སྣང་བ་མཐའ་དག་དབྱིངས་སུ་ཡལ་ཏེ། དུས་རྒྱུན་
དུ་སྔར་ལས་ལྷག་པའི་དག་པའི་གཟིགས་སྣང་མཐའ་ཡས་པ་འབྱམས་ཀླས་པར་གྱུར་ཏོ། །
དེ་དག་ནི་སྔོན་བདག་ཅག་གི་སྟོན་པ་ཐུགས་རྗེ་ཅན་གྱིས། ཡངས་པ་ཅན་དུ་འདོད་པའི་
བདག་པོ་བདུད་སྡིག་ཅན་གྱི་ངོར་སྐུ་ཚེའི་འདུ་བྱེད་ནི་བཏང༌། ༼ཙུནྡའི་ངོར་༽འཚོ་བའི་འདུ་
212



མཁན་ཀུན་དགའ་ཤེས་རབ་གསལ་བྱེད།
ཤོར་འཛམ་ཐང་པ་ངག་དབང་བློ་གྲོས་གྲགས་པའི་རྣམ་ཐར།
པོད་དང་།
བྱེད་བྱིན་གྱིས་བརླབས་ཏེ་རིམ་བཞིན་གྲོང་ཁྱེར་རྩྭ་ཅན་དུ་བྱོན་པ་དང་མཚུངས་པའི་བསམ་
ཡུལ་ལས་འདས་པའི་རྣམ་པར་ཐར་པའོ། །འདི་སྐོར་ཚེ་རིང་རྡོ་རྗེ་རྗེ་བླ་མ་མཆོག་གི་མདུན་
དུ་འོང་བ་ལ་བྱིན་རླབས་ཀྱི་གཏེར་མཛོད་བླ་མ་རིན་པོ་ཆེས་ཕྱག་ཚེ་རིང་རྡོ་རྗེའི་མགོ་ཐོག་
ཏུ་བཞག་སྟེ་ཞལ་ནས་འཇིགས་པ་བརྒྱད་སྐྱོབ་མ་ལ་ཕྱག་འཚལ་ལོ། སོགས་གསུངས་ཤིང་
ཞལ་ཕུ་བཏབ་བྱིན་བརླབས་བྱས་པ་ཙམ་གྱིས་ཁོའི་ལུས་སེམས་ལ་བརྗོད་མི་ཤེས་པའི་
བདེ་བ་དང་། དགའ་སྐྱོ་དཔག་མི་ནུས་པ་སྐྱེས་ཤིང་ལུས་ཀྱི་བ་སྤུ་གཡོ་བ་དང་མིག་ནས་མཆི་
མ་འཁྲུགས་པའི་དད་པ་ཡང་དབང་མེད་དུ་སྐྱེས། འདི་དང་འདི་ལྟ་བུ་ནི་སྔ་ཕྱི་བར་གསུམ་
དུ་གཞན་དང་གཞན་ལའང་གྲངས་ལས་འདས་པར་མངོན་ནོ། །
དེ་ནས་ཉེ་འཁོར་རྣམས་ཀྱིས་ཁང་པ་དེའི་ཐོག་ཁང་དུ་གཟིམས་མལ་དང་ཡོ་བྱད་སོགས་
མདོར་བསྡུས་པ་ཞིག་སྟ་གོན་བྱས་ཤིང༌། ཉེ་གནས་མཆོག་གྱུར་ཐུགས་སྲས་ཡོན་ཏན་བཟང་
པོ་འཛམ་ཐང་གི་མི་གྲངས་སུ་གཏོགས་པས་བླ་མ་མཆོག་གི་དྲུང་དུ་རྒྱུན་འདུག་མི་ཆོག་
པས་ཁོང་གི་སློབ་མ་འཇིགས་འོད་ཀྱིས་ཞབས་ཕྱི་ཞུས་བཞིན་ཆེར་སྙིགས་བསྟན་འགྲོའི་
དཔལ་མགོན་གཅིག་གྱུར་མཚུངས་མེད་སྐྱབས་མཆོག་རིན་པོ་ཆེ་ཐོག་ཁང་དེར་བཞུགས་
ཤིང་སྔར་རྒྱུན་བཞིན་བསྟན་པ་དང་འགྲོ་བའི་དོན་དུ་ཉིན་མཚན་འཁོར་མོ་ཡུག་ཏུ་གཙོ་བོར་
ཆོས་འཆད་པ་དང་རྩོམ་པ་དང་སྒོམ་པ་སོགས་ཀྱིས་དུས་འདའ་བར་མཛད་བཞིན་བཞུགས་སོ། །
འདི་སྐོར་མཚུངས་མེད་བླ་མ་མཆོག་བཞུགས་པའི་ཁང་ཐོག་ཏུ་ནམ་མཁའ་ནས་འཇའ་
ཁ་དོག་སྣ་ལྔ་རྒྱུན་དུ་ཟུག་པ་དེར་གནས་ཀུན་གྱི་ཐུན་མོང་མཐུན་སྣང་དུ་གྱུར། འདི་སྐོར་
སྐྱབས་མགོན་བླ་མ་མཆོག་གིས་ཀ་ཐོག་ངེས་ཕུན་དང༌། བྱམས་པ་དཔལ། ཆོས་རིན་སོགས་
ཐུགས་སློབ་གྲྭ་བཙུན་ཁ་ཤས་ལ་སྔར་ཁྲིད་པའི་འཕྲོས་ནས་རྫོགས་རིམ་རྡོ་རྗེའི་རྣལ་འབྱོར་
གྱི་དངོས་གཞི་སོར་སྡུད་སོགས་ཀྱི་ཟབ་ཁྲིད་བཀའ་དྲིན་དུ་བསྩལ། འདི་སྐོར་གོང་འོག་ཅི་
A
173



ཇོ་ནང་དཔེ་ཚོགས།
རིགས་་
སྤྱིའི་དེབ་དགུ་བཅུ་པ།
་པར་ཕུར་བུའམ་ཀརྨ་དོན་དམ་དང༌། རྡོ་རྗེ་དཔལ་བཟང་སོགས་ལ་སེམས་བསྐྱེད་
སོགས་སྔོན་འགྲོ་ཕྱི་མ་རྣམས་དང་དངོས་གཞི་སྦྱོར་བ་ཡན་ལག་དྲུག་གི་ཁྲིད་ཟབ་རྒྱས་སུ་
གནང་། འཛི་སྲིབ་བློ་གྲོས་བཟང་སོགས་ལ་ཡང་སྦྱོར་དྲུག་གི་ཐུན་མོང་གི་སྔོན་འགྲོའི་ཁྲིད་
རྣམས་རིམ་བཞིན་ཁྲིད་ཡིག་མེད་པར་ཐུགས་ཐོག་ནས་གནང༌། ལོ་དེའི་སྟོན་ཁར་ཕྲན་
རང་ཡུལ་ནས་ས་གནས་སྲིད་གཞུང་ལ་གནང་བ་ཞུས་ཤིང་ལམ་ཡིག་བླངས་ཏེ་འཛམ་ཐང་
ཕྱོགས་སུ་དུས་གསུམ་སངས་རྒྱས་ཀུན་འདུས་བཀའ་དྲིན་མཚུངས་མེད་བླ་མ་རིན་པོ་ཆེར་
མཇལ་དུ་ཕྱིན། དུས་དབང་གིས་མཚན་མོ་ཞིག་ཏུ་འཛམ་ཐང་དུ་སླེབས་པ་ན། བླ་མ་རིན་
པོ་ཆེ་སྔར་གྱི་གདན་སར་མི་བཞུགས་པས་སེམས་སྐྱོ་བ་ཚད་ལས་འདས་པ་ཞིག་བྱུང༌། དེའི་
ཕྱིར་ནུབ་མཚན་མོར་གསང་སྟབས་སུ་བླ་མ་མཆོག་གི་སྐུ་མདུན་དུ་སླེབས་པའི་ཚེ་བླ་མ་རིན་
པོ་ཆེས་ཕྲན་ཐ་ཤལ་བ་བདག་ལ་ཐུགས་དགྱེས་སྤྲོ་ཚད་མེད་པ་གནང་། དེ་ནས་ཉིན་ཞག་ཁ་
ཤས་བླ་མ་རིན་པོ་ཆེའི་སྐུ་དྲུང་དུ་བསྡད་དེ། བླ་མ་རིན་པོ་ཆེས་ཆོས་དང་འཇིག་རྟེན་གང་
ཐད་ནས་སེམས་ལ་ཕན་པའི་གསུང་འཕྲོས་མང་པོ་གནང་། བདག་གིས་སངས་རྒྱས་ཀུན་
དངོས་བླ་མ་རིན་པོ་ཆེ་ལ། འདི་ལྟར་ཞུས། སྔར་ལོ་མང་པོ་ཞིག་གི་རིང་ལ་དུས་ངན་ལ་འགྱུར་
ལྡོག་དང་སངས་རྒྱས་ཀྱི་བསྟན་པ་ཕྱིར་དར་ཆོས་སྒྲུབ་པའི་སྐལ་བ་དང་ལྡན་པའི་དུས་སྐབས་
ཤིག་ཨེ་ཡོད་སྙམ་ནས་ཡུན་རིང་བསྒུགས་ན་ཡང་། ད་ནི་ལོ་རེ་ནས་ལོ་རེ་བཞིན་ཇེ་ངན་ཇེ་
སྡུག་ལས་མེད་པས་མི་ཚེ་སྟོང་ཟད་དུ་འགྱུར་ངེས་ཡིན་པས་བདག་ལ་འཆི་ཁ་དང་ཕྱི་མར་
ཕན་པའི་ཆོས་ཚེ་གང་བོར་ཉམས་སུ་ལེན་པའི་གདམས་ངག་ཟབ་མོ་རང་གི་བློ་ཚོད་དང་
མཐུན་པར་ལག་ལེན་སྟབས་བདེ་ཞིག་བཀའ་རྩོམ་གནང་བར་ཞུས། བཀའ་དྲིན་མཚུངས་
མེད་བླ་མ་རིན་པོ་ཆེས་ཐུགས་དགྱེས་པའི་སྒོ་ནས་ད་དུང་མི་རིང་བར་དུས་ངན་ལ་འཕོ་འགྱུར་
དང་བསྟན་པ་རིན་པོ་ཆེ་སླར་ཡང་དར་བའི་རྫོགས་ལྡན་གསར་བ་ཤར་ཏེ་ཆོས་སྒྲུབ་པའི་
བྱ74



ཤར་འཛམ་བུམ་པ་ངག་དབང་བློ་གྲོས་གྲགས་པའི་རྣམ་ཐར།
ཚོད་ངང་，
ང་ད༌ན་ཀུན་དགའ་ཤེས་རབ་གསལ་བྱེད་
སྐལ་བ་བཟང་པོ་ཡོང་རྒྱུ་ཡོད་ངེས་ཡིན། འོན་ཀྱང་ཁྱོད་ལ་ཚེ་གང་ཉམས་ལེན་བྱེད་ཚུལ་གྱི་
ཡི་གེ་འབྲི་ཆོག ཁོང་གིས་ཚེ་འདིར་སྔ་འགྱུར་རྙིང་མའི་ཆོས་མང་པོ་མ་ཞུས་ཀྱང་སྔོན་གྱི་བག་
ཆགས་ཀྱི་དབང་གིས་རྫོགས་ཆེན་ལ་ཡང་མྱོང་བ་ཅུང་ཟད་ཡོད། ཅི་ཞིག་འབྲི་ཁོང་གིས་བསམ་
བློ་ཞིག་བཏང་སྟེ་འབྲི་གསུངས། བླ་མ་རིན་པོ་ཆེའི་སྐུ་དྲུང་དུ་ཡུན་རིང་འདུག་ན་རིག་གསར་
རྩུབ་སྤྱོད་ཀྱི་ཉེན་ཁ་ཆེ་བས་ཕྲན་འཛམ་ཐང་དུ་སོང་ནས་ དུད་ཚང་ཞིག་གི་ཁྱིམ་དུ་སྦས་ཏེ།
དགའ་སྤྲོ་དང་བཅས་བླ་མ་རིན་པོ་ཆེའི་གསུང་ཆོས་ཕྲན་བུ་རེ་ཡི་གེ་འབྲི་བཞིན་འདུག ཉིན་
ཁ་ཤས་ནས་འབོད་མི་བཏང་འོང་བ་དང་མཉམ་དུ་མཚན་མོར་གསང་སྟབས་ཀྱིས་བླ་མ་རིན་
པོ་ཆེའི་མདུན་དུ་སོང་། བཀའ་དྲིན་འཁོར་མཐའ་དང་བྲལ་བ་སངས་རྒྱས་ཀུན་དངོས་རྗེ་
བླ་མ་མཆོག་གིས་བདག་ལ་ཚེ་གཅིག་ཉམས་ལེན་བྱེད་པའི་གདམས་ངག སྐལ་ལྡན་འགའ་
ཞིག་ལ་ཉེ་བར་ཕན་པའི་དེང་དུས་སུ་ཉེར་མཁོ་ལག་ལེན་གསལ་བྱེད་ཆོས་སྣང་ཟླ་ཟེར་ཞེས་
བྱ་བ་རྩོམ་འབྲི་མཛད་ཟིན་ནས། རྡོ་རྗེ་སེམས་དཔའི་རྗེས་གནང་དང་བཟླས་ལུང་སྔོན་དུ་
བཏང་སྟེ། དཀྱིལ་འཁོར་རྒྱ་མཚོའི་ རིགས་བདག་མཚུངས་བྲལ་སྐྱབས་གཅིག་བླ་མ་རིན་
པོ་ཆེ་གང་ཉིད་བདེ་སྟོང་ཟུང་འཇུག་གཉིས་མེད་དུས་ཀྱི་འཁོར་ལོའི་སྟོང་གཟུགས་སྒྱུ་མའི་
སྐུར་བཞེངས་ནས་བླ་མ་ཡོན་ཏན་བཟང་དང༌། ཉེ་གནས་གསར་བ་འཇིགས་འོད། རང་
བཅས་ལ་གསང་སྟབས་སུ་སྤྲོས་མེད་ཀྱི་ཚུལ་གྱི་སྒོ་ནས་དཔལ་དུས་ཀྱི་འཁོར་ལོའི་བྱིས་པ་
འཇུག་པའི་དབང་བདུན་མཆོག་གི་དབང་གོང་མ་གོང་ཆེན་བཞི་དང་བཅས་པ་རྡོ་རྗེ་སློབ་
མའི་དབང་ཡོངས་རྫོགས་ཡི་གེ་ཡང་མེད་པར་ཐུགས་ཐོག་ནས་དབང་གི་གོ་དོན་གསལ་
བཤད་དབང་དོན་ངོ་སྤྲོད་པ་དང་བཅས་པ་ཤིན་ཏུ་གསལ་ཞིང་རྒྱས་པ་བཀའ་དྲིན་དུ་བསྩལ།
སྤྱིར་རྗེ་བླ་མ་དམ་པ་འདི་ཉིད་ཀྱིས་སྤྱི་ཚོགས་ གསར་བའི་སྐབས་ སུ་དུས་ཀྱི་དབང་ གིས་
གདུལ་བྱ་སློབ་ཚོགས་མང་པོ་མཉམ་དུ་ཚོགས་པ་ལ་སྤྲོས་བཅས་ཀྱི་དབང་བསྐུར་རྒྱས་པ་
275



ཇོ་ནང་དཔེ་ཚོགས
སྤྱིའི་དེབ་དགུ་བཅུ་པ།
གནང་བའི་གོ་སྐབས་མི་ལྡན་ཡང་གསང་བའི་སྒོ་ནས་སློབ་ཚོགས་བསྐྱེད་རིམ་ཉམས་ལེན་
བྱེད་མཁན་མང་པོ་ལ་ཡི་དམ་གྱི་ལྷ་དེ་དང་དེའི་དབང་དང་རྗེས་གནང་སོགས་སྐབས་སུ་
གང་བབས་དང༌། ཁྱད་པར་རྫོགས་རིམ་སྦྱོར་བ་ཡན་ལག་དྲུག་ཉམས་སུ་ལེན་མཁན་གྲངས་
ལས་འདས་པ་ལ་ཁྲིད་ཀྱི་སྔོན་དུ་བྱིས་པ་འཇུག་པའི་དབང་བདུན་སོགས་གང་དགོས་དང་།
ཡང་སྒོས་སུ་དབེན་གསུམ་གྱི་སྔོན་དུ་མཆོག་གི་དབང་གོང་མ་ཁྱད་པར་ཅན་བཞི་མ་སྐུར་
ས་མེད་པ་ལྟ་བུ་ཡིན་པས་དབང་བསྐུར་གྲངས་ལས་འདས་པ་གནང་ན་ཡང་དེ་ཐམས་ཅད་
ཕལ་ཆེར་དུས་འགྱུར་གྱི་དབང་གིས་ཡོ་བྱད་སོགས་ལོངས་སྤྱོད་ཀྱི་ཆ་རྐྱེན་མི་ལྡན་པ་དང་
ཁྱད་པར་རིག་གསར་གྱི་རྩུབ་སྤྱོད་འོག་སྐུ་གཟུགས་དང་ཡིག་ཆ་རྟེན་གསུམ་དང་མཆོད་ཆ་
སོགས་ཕར་ཞོག་བགྲང་ཕྲེང་ཙམ་ཡང་མཐོང་ན་སྐྱོན་བརྗོད་རྡུང་བརྡེག་དྲག་པོ་དང་བཅས་
འཕྲོག་པར་བྱེད་པའི་དུས་སྐབས་ཡིན་པས་དབང་བསྐུར་བ་ཐམས་ཅད་ཕལ་ཆེར་སྤྲོས་མེད་
ཀྱི་སྒོ་ནས་གནང་བ་ཡིན་ལ། དེ་ལྟར་ཡང་རྒྱུད་ལས། རྫས་རྣམས་མེད་པའི་མངོན་པར་
དབང་བསྐུར་རྒྱལ་བའི་བདག་པོའི་བཀའ་ཡིས་ཀུན་སྤངས་ལ་ནི་སྦྱིན་པར་བྱ། ཞེས་དང༌།
དོན་དམ་བསྙེན་པ་ལས། རྣམ་པར་དག་པའི་སློབ་མ་ནོར་ནི་མེད་པ་ལ། །རྫོགས་པའི་བྱང་
ཆུབ་རྒྱུ་རུ་དབང་བསྐུར་རིན་པོ་ཆེ། །རང་གི་ངག་གིས་ཀུན་ནས་རྣམ་པར་དག་པ་འདི། །མཆོད་
པ་མེད་ནའང་བླ་མ་ཡིས་ནི་སྦྱིན་པར་བྱ། ཞེས་དང་། ཐམས་ཅད་མཁྱེན་པ་འཇམ་མགོན་
ཏཱ་ར་ནཱ་ཐའི་དཔལ་དུས་ཀྱི་འཁོར་ལོའི་དཀྱིལ་ཆོག་གི་རྣམ་བཤད་བདུད་རྩིའི་རྒྱ་མཚོ་ལས།
དེ་ལ་རྡོ་རྗེ་སློབ་དཔོན་རྫོགས་རིམ་ཁོ་ན་བསྒོམས་པའི་སྟོབས་ལས་སྲོག་གཟུགས་གྲུབ་
ཅིང་གཞོམ་མེད་ཀྱི་ན་དཱའི་སྒྲ་དབྱངས་སྟོབས་སུ་གྱུར་པ་ཡིན་ན། བསྐྱེད་རིམ་སྒོམ་པ་དང་།
ཐ་མལ་བཟླས་བརྗོད་ཀྱི་བསྙེན་པར་རག་མ་ལུས་ལ། ཞེས་དང་། སྤྱི་ལྡོག་ནས་དབང་བསྐུར་
བའི་རྡོ་རྗེ་སློབ་དཔོན་ཡིན་ན་ཐ་མལ་ངག་བཟླས་ཀྱི་བསྙེན་པ་བྱེད་དགོས་པས་མ་ཁྱབ་སྟེ།
276



མཁན་ཀུན་དགའ་ཤེས་
པ་རབ་གསལ་བྱེད།
ཤར་འཛམ་ཐང་པ་ངག་དབང་བློ་གྲོས་གྲགས་པའི་རྣམ་ཐར།
པོད་དང་པོ།
རྫོགས་རིམ་གཅིག་གི་སྟོབས་ཀྱིས་སྤྲོས་པའི་དཔུང་ཚོགས་ཐམས་ཅད་ཟིལ་གྱིས་གནོན་
པའི་ཕྱིར་རོ། །ཞེས་གསུངས་པ་ལྟར་དང༌། ཁྱད་པར་དུ་མཆོག་གི་དབང་གོང་མ་རྣམས་ནི།
རྩ་བའི་རྒྱུད་ལས། རྡོ་རྗེའི་ཐིག་ནི་གདབ་པ་དང༌། །ཚོན་རྩི་དག་ནི་དགྱེ་བ་དག །སྔགས་
ཀྱི་དེ་ཉིད་ཀྱིས་མི་བྱ། །བྱས་ན་བྱང་ཆུབ་རྙེད་པར་དཀའ། །ཞེས་གསུངས་པ་ལྟར། དབང་
གོང་མ་རྣམས་ནི་རྡུལ་ཚོན་ལ་སོགས་པ་ཕྱི་དབྱིབས་བཀོད་པའི་དཀྱིལ་འཁོར་དུ་བསྐུར་བ་
མ་ཡིན་ལ། རྗེ་བཙུན་ཐམས་ཅད་མཁྱེན་པའི་མཆོག་གི་དབང་གོང་མའི་ཆོ་ག་ལས། ལྷན་
སྐྱེས་རྒྱས་བསྡུས་གང་རུང་ལ་བརྟེན་ནས་ཀྱང་། མཆོག་དབང་གོང་མ་བསྐུར་དུ་རུང་ལ།
སྤྱིར་དབང་གོང་མ་ནི་བསྐྱེད་པའི་རིམ་པ་ལ་མི་ལྟོས་ཞིང་། རྫས་སྔགས་ཏིང་ངེ་འཛིན་གྱི་
ཆོ་གའི་སྤྲོས་པ་གཙོ་བོར་གྱུར་པ་མ་ཡིན་པའི་ཕྱིར། སློབ་དཔོན་དེ་ཡན་ལག་དང་པོའི་རྣལ་
འབྱོར་ལ་བརྟན་པ་ཐོབ་ཅིང་། བར་བ་བཞིའི་རྣལ་འབྱོར་རྗེས་མཐུན་པ་ཉམས་སུ་མྱོང་བ་
ཡན་ཆད་ཀྱིས། བདག་མདུན་གྱི་ཆོ་ག་མེད་པར་བསྐུར་བས་ཆོག་པ་ཁོ་ན་སྟེ། རྒྱུ་མཚན་
དབང་གོང་མ་རྣམས་ཀྱི་དཀྱིལ་འཁོར་གདོད་མ་ནས་གྲུབ་པ་རྣལ་འབྱོར་བའི་ཡེ་ཤེས་ཀྱི་
ཉམས་སུ་མྱོང་བ་ཉིད་འདིའི་དཀྱིལ་འཁོར་སྒྲུབ་པའི་ཆོ་ག་ཡིན་གྱི་རྟོག་པས་སྒོམ་པའི་དཀྱིལ་
འཁོར་དང་རྡུལ་ཚོན་རས་བྲིས་ལ་སོགས་དབྱིབས་སུ་བཀོད་པའི་དཀྱིལ་འཁོར་ནི། དབང་
གོང་མ་རྣམས་ཀྱི་དཀྱིལ་འཁོར་མ་ཡིན་པའི་ཕྱིར་དང་། སློབ་མ་ལ་བྱིན་རླབས་འཇུག་པ་ཡང་
དེ་འདྲ་ལ་མ་ལྟོས་པའི་ཕྱིར་རོ། །འོན་ཀྱང་དེ་འདྲ་དེས་བསོད་ནམས་ཀྱི་ཚོགས་ཀྱི་སླད་དུ་
དེ་ལྟར་བྱེད་པ་ཡང་མི་འགལ་ལོ། །ཞེས་དང༌། ཅི་སྟེ་རྗེས་དྲན་གྱི་ཡན་ལག་དངོས་ཐོབ་པ་
ཡན་ཆད་ཀྱི་རྣལ་འབྱོར་པས་ནི་བདག་ཉིད་ཡེ་ཤེས་ཀྱི་རྣམ་རོལ་ལ་དབང་འབྱོར་བ་ཡིན་
པའི་ཕྱིར་རྫས་སྔགས་ཏིང་ངེ་འཛིན་གྱི་ཆོ་གའི་ཡན་ལག་ཕྲ་མོ་ལ་མ་ལྟོས་ཏེ། བསམ་གྱིས་
མི་ཁྱབ་པའི་སྤྱོད་ཡུལ་ལོ་ཞེས་རྟོགས་པར་བྱའོ། །ཞེས་སོགས་གསུངས་པ་ནི་རྗེ་བླ་མ་དམ་
277



ཇོ་ནང་དཔེ་ཚོགས།
སྤྱིའི་དེབ་དགུ་བཅུ་པ།
པ་འདི་ལྟ་བུ་ཁོ་ན་ལ་དགོངས་པའོ། །
ད་ནི་དཀྱུས་ལ་འཇུག་སྟེ། དེ་ལྟར་དབང་བསྐུར་བ་སྔོན་དུ་བཏང་སྟེ་བདག་ཅག་རྣམས་ལ་
བཀའ་དྲིན་མཚུངས་མེད་བླ་མ་རིན་པོ་ཆེས། ཉིད་ཀྱིས་གསར་དུ་བརྩོམས་པའི་གདམས་
ངག་སྐལ་ལྡན་འགའ་ཕན་ཆོས་སྣང་ཟླ་ཟེར་ཟབ་ཅིང་རྒྱས་པར་ཁྲིད་སྐབས་མཚུངས་མེད་
བླ་མ་མཆོག་གི་ཞལ་ནས་འདི་ལྟར་གསུངས། སྔར་མི་རིང་བ་ན་ཁོང་གིས་ཟབ་གསང་གནས་
ལུགས་ཀྱི་དོན་ལ་མཉམ་པར་བཞག་པའི་སྐབས་སུ་ཐོག་མར། རང་བཞིན་རྫོགས་པ་ཆེན་
པོ་འོད་གསལ་གཉུག་མ་ཀ་དག་རིག་སྟོང་རྗེན་ཆར་རང་གསལ་འཛིན་མེད་ཀྱི་གཤིས་ནས་
ལོངས་སྐུ་ཞི་ཁྲོ་དམ་པ་རིགས་བརྒྱའི་སྣང་བ་རོབ་ཙམ་པ་ཞིག་ཤར་ཞིང་དེ་ཡལ་ནས་སྤྲུལ་
སྐུ་པདྨ་འབྱུང་གནས་ཀྱི་སྐུ་སྣང་ལ་རང་བཞིན་མེད་པ་ཞིག་ཤར་བྱུང་། དེ་སྐབས་རྫོགས་
ཆེན་ཉམས་སུ་ལེན་ཚུལ་ཞིག་བྲི་ན་སྙམ་ཚེ་དེ་ཡང་དབྱིངས་སུ་དྭངས་ནས་རང་སེམས་ཀྱི་
གདངས་འདི་ན་ཐུབ་པ་སྤྲུལ་པའི་སྐུ་མཚན་དཔེ་གསལ་རྫོགས་ནམ་མཁའ་དང་མཉམ་པ་
ཞིག་ཤར་བྱུང་། དེ་རེ་ཞིག་གི་ཚེ་སྤྲུལ་བཀོད་བསྡུ་ཚུལ་གྱིས་སྣང་བ་མཐའ་ཡས་པའི་བཀོད་
མཚར་ཅན་སྔར་ལས་དྭངས་གསལ་སྒྱུ་མའི་རྣམ་པར་རོལ་བ་ཆེས་རྒྱ་ཆེན་ཕྱོགས་ཐམས་
ཅད་དུ་ཁྱབ་པའི་ལོངས་སྐུ་དུས་འཁོར་ཡབ་ཡུམ་ཟུང་འཇུག་གི་རྣམ་པ་རེབ་ཙམ་དུ་གྱུར་
མཐར་དེ་ཡང་འོད་གསལ་རྒྱ་ཆད་ཕྱོགས་སུ་མ་ལྷུང་བ་རང་རིག་མཉམ་པ་ཆེན་པོ་ཉག་
གཅིག་གི་དབྱིངས་བརྗོད་བྲལ་ནམ་མཁའ་ལྟ་བུར་རེ་ཞིག་ཏུ་ལུས་སོང་བའི་འགྱུར་བོག་གི་
སྣང་བ་ཙམ་ལ་བརྟེན་ད་ལན་རང་རེ་ཇོ་ནང་པ་ལ་མེ་ཏོག་ཕོག་པའི་ལྷ་སྐལ་དཔལ་དུས་ཀྱི་
འཁོར་ལོའི་རྫོགས་རིམ་ཉམས་སུ་ལེན་ཚུལ་ཞིག་སྐབས་སུ་བབ་པས། དེ་ཡང་ཐོག་མར་
རང་རྒྱུད་ལ་དུས་དང་འཚམས་པར་ཆོས་ཡང་དག་སྐྱེ་བའི་གེགས་སྡིག་སྒྲིབ་སྦྱང་བའི་ཐབས་རྡོ་
རྗེ་སེམས་དཔའ་ཧེ་རུ་ཀའི་སྒོམ་བཟླས་ལ་ནན་ཏན་བྱེད་པ་དང་། བར་དུ་རྫོགས་རིམ་ཡེ་
278



མཁན་ཀུན་དགའ་ཤེས་རབ་གསལ་བྱེད། ཤར་འཛམ་ཐང་པ་ངག་དབང་བློ་གྲོས་གྲགས་པའི་རྣམ་ཐར
པོད་དང་པོ།
ཤེས་ཀྱི་སྔོན་འགྲོ་སྨིན་བྱེད་བསྐྱེད་རིམ་བསོད་ནམས་ཀྱི་ཚོགས་དུས་འཁོར་ལྷན་སྐྱེས་ཀྱི་
སྒོམ་བཟླས་ལ་འབད་པ་སྟེ། དེ་ལྟ་བུའི་བསགས་སྦྱང་གཉིས་ནི་རྗེ་བླ་མ་ཁོང་གི་བཀའ་
དྲིན་གསུམ་ལྡན་གྱི་རྩ་བའི་བླ་མ་རྗེ་གཅིག་ཆོག་རྒྱལ་པོ་ཀུན་དགའ་ངག་གི་དབང་པོའི་ ཞལ་
སྔ་ནས་ཀྱི་ཕྱག་བཞེས་ཞལ་རྒྱུན་ལྟར་དང་། དེ་ནས་ཐ་མར་བླ་མ་སྐུ་གསུམ་གྱི་མཉམ་བཞག་
ལ་བརྟེན་ནས་རྫོགས་རིམ་སོར་སྡུད་ཀྱི་རྣལ་འབྱོར་བསྒོམ་ཚུལ་གྱི་གདམས་ངག་སྟེ་དེ་ལྟར་
ཐོག་མཐའ་བར་གསུམ་དུ་ཉམས་སུ་ལེན་པའི་གདམས་ངག་གསུམ་པོ་མདོ་དང་། རྒྱུད་
དགོངས་འགྲེལ་དང་བཅས་པའི་དགོངས་པ་ལྟར་ཇོ་ནང་པ་དམ་པ་གོང་མའི་མན་ངག་ཞལ་
རྒྱུན་ཕྱག་སྲོལ་དང་ཁྱད་པར་བཀའ་དྲིན་མཚུངས་མེད་རྡོ་རྗེ་འཆང་རྗེ་བླ་མ་མཆོག་ཁོང་གིས་
ཐུགས་ཉམས་སུ་བཞེས་པའི་ཉམས་མྱོང་དང་བསྟན་ཏེ་བྲིས་པ་ཡིན་གསུངས། དེ་ལྟར་བླ་
མ་མཆོག་གི་ཞལ་གྱི་གདམས་པ་སྐལ་ལྡན་འགའ་ཕན་ཆོས་སྣང་ཟླ་ཟེར་དུ་བྲིས་པ་ལྟར།
ཚེ་གང་གི་འགྲོ་ལུགས་དང་ཉམས་ལེན་བྱེད་ཚུལ་འཆི་ཁའི་མཚམས་སྦྱོར་དང་བཅས་པ་གསལ་
ཞིང་རྒྱས་པ་བཀའ་དྲིན་དུ་བསྩལ། དེ་ནས་མཚུངས་མེད་སྐྱབས་མཆོག་བླ་མ་རིན་པོ་ཆེས་
རང་གཅིག་པུ་ལ་ཉིན་མང་པོར་ཞལ་གདམས་སྐལ་ལྡན་འགའ་ཕན་ཆོས་སྣང་ཟླ་ཟེར་གྱི་ཆ་
ལག་ཧེ་རུ་ཀའི་རྡོར་སེམས་སྒོམ་བཟླས་ཀྱི་དམིགས་རིམ་དང་། དུས་འཁོར་ལྷན་སྐྱེས་ཀྱི་
དམིགས་རིམ་གཉིས་ཀྱང་ཉིད་ཀྱིས་མཛད་པའི་རྡོར་སེམས་ཧེ་རུ་ཀའི་བསྙེན་ཆོག་བསྟན་
འགྲོར་ཕན་བྱེད་ཅེས་བྱ་བ་དང༌། ལས་དང་པོ་པ་དག་གིས་རང་ལུགས་དུས་འཁོར་ལྷན་
སྐྱེས་ཕྱོགས་ལ་བཟླས་སྒོམ་བྱེད་ཚུལ་བཅས་ཀྱི་ཁྲིད་ལུང་རྒྱས་པར་གནང་། སྐལ་ལྡན་འགའ་
ཕན་གྱི་ཆ་ལག་འཕོ་བ་ནི་སྔར་ཁྲིད་ལུང་རྒྱས་པར་བྱེད་ཟིན་པ་དེས་ཆོག་པར་གྱིས་གསུངས།
གཞན་ཡང་སྐབས་དེར་ཉིད་ཀྱིས་མཛད་པའི་དཔལ་ཇོ་ནང་པའི་ལུགས་ཀྱི་བཀའ་བརྒྱུད་
ཟབ་མོའི་གནས་ལུགས་ཉམས་ལེན་གྱི་ཚུལ་མདོ་ཙམ་བཀོད་པ་དང༌། སྐྱབས་གསུམ་གྱི་
279



ཇོ་ནང་དཔེ་ཚོགས།
སྤྱིའི་དེབ་དགུ་བཅུ་པ།
རྣམ་བཤད་ཐེག་མཆོག་ངེས་པའི་མྱུ་གུ་ཞེས་བྱ་བ་དང་། ངེས་དོན་འཁོར་ལོ་ཐ་མའི་དགོངས་
དོན་དང་འབྲེལ་བའི་ཟབ་མོ་ངེས་གསང་གི་ལྟ་བའི་གནད་ཟབ་གསང་མཆོག་གི་ཐེག་པའི་
རྣལ་འབྱོར་གྱིས་ཉེ་བར་བརྒྱན་པའི་ཆོས་ཚུལ་གྱི་རྣམ་པར་བཤད་པ་ཉུང་བསྡུས་ངེས་གསང་
པདྨོ་འབྱེད་པའི་ཉི་ཟེར་ཞེས་བྱ་བ་སོགས་ཀྱི་ཁྲིད་ལུང་རྒྱས་པར་གནང་ཞིང་། གཞི་དབྱིངས་
གནས་ལུགས་ཆོས་ཉིད་བདེ་གཤེགས་སྙིང་པོ་དེ་ཉིད་དོན་དམ་ཆོས་ཉིད་ཀྱི་དཀོན་མཆོག་
གསུམ་ག་ཡིན་ཚུལ་སོགས་ལས་བརྩམས་ཏེ། ངེས་དོན་འཁོར་ལོ་ཐ་མའི་དགོངས་དོན་གཙོར་
གྱུར་འཁོར་ལོ་གསུམ་དང་རྒྱུད་སྡེ་བཞི་སྟེ་མདོ་སྔགས་གཉིས་ཀྱི་མཐར་ཐུག་དགོངས་པ་
གཅིག་གྱུར་དཔལ་ལྡན་རྒྱལ་བ་ཇོ་ནང་པའི་རང་ལུགས་དབུ་མ་གཞན་སྟོང་ལྟར་གྱི་གཞི་
ལམ་འབྲས་གསུམ་དང་ལྟ་སྒོམ་སྤྱོད་གསུམ་སོགས་ཀྱི་རྣམ་བཞག་གསལ་ཞིང་ཞིབ་པ་རང་
གི་བློ་ཚོད་དང་བསྟུན་ཏེ་གོ་སླ་ཞིང་འཛིན་བདེ་བའི་གསལ་བཤད་རྨད་དུ་བྱུང་བ་བཀའ་དྲིན་
དུ་བསྩལ། ཁྱད་པར་འདུལ་བ་རྒྱ་མཚོའི་ཕ་རོལ་ཏུ་སོན་ཞིང་གསུམ་ལྡན་རྡོ་རྗེ་འཛིན་པ་ཆེན་
པོ་ཐམས་ཅད་མཁྱེན་པ་མཚུངས་མེད་བླ་མ་མཆོག་གི་ཞལ་ནས་མི་རིང་བར་ལོ་ཁ་ཤས་ཀྱི་
རྗེས་ནས་སྤྱི་ཚོགས་ཀྱི་ལམ་ལུགས་ལ་འཕོ་འགྱུར་འབྱུང་སྟེ་ཆོས་ལུགས་དད་མོས་རང་དབང་
དང་རྒྱལ་བའི་བསྟན་པ་རིན་པོ་ཆེ་སླར་ཡང་དར་བའི་དུས་སྐབས་ཤིག་བྱུང་སྟེ་ཁྱོད་ཚོ་རབ་
བྱུང་གྲྭ་བཙུན་རྣམས་ལྷན་ཅིག་ཚོགས་ནས་མཉམ་དུ་སྡོད་དེ་ཆོས་ལ་སྤྱོད་པའི་སྐལ་བ་དང་
ལྡན་ངེས་ཡིན་པས་ཕན་བདེ་མ་ལུས་པའི་འབྱུང་གནས་རྒྱལ་བའི་བསྟན་པ་རིན་པོ་ཆེའི་
གཞི་མའམ་རྩ་བ་སོ་ཐར་འདུལ་བ་ཡིན་པས། འདུལ་བའི་བཅས་མཚམས་དང་མི་འགལ་
ཞིང་ལག་ལེན་ལ་ཐེབས་པ་གལ་ཆེ་བས་དུས་འབྲེལ་གསོ་སྦྱོང་ཆག་མེད་དང་དབྱར་གནས་
དང་དགག་དབྱེ་སྟེ། གཞི་གསུམ་གྱི་ལག་ལེན་སོགས་ངེས་པར་གལ་ཆེ་བས། དེའི་སྐབས་སུ་
འདི་མཁོ་ཞེས་ཉིད་ཀྱིས་མཛད་པའི་སྡོམ་གསུམ་རིམ་པར་ནོད་པ་གང་དག་ལ་ལག་ལེན་ཉེར་
240



ཤར་འཛམ་ཐང་པ་ངག་དབང་བློ་གྲོས་གྲགས་པའི་རྣམ་ཐར།
པོད་དང་པོ།
མཁན་ཀུན་དགའ་ཤེས་རབ་གསལ་བྱེད།
མཁོའི་རིམ་པ་གལ་ཆེན་ཕྱོགས་གཅིག་ཏུ་བསྒྲིགས་པ་བསླབ་ཁྲིམས་དྲི་མ་འཁྲུད་པའི་དག་
བྱེད་ཅེས་བྱ་བའི་ཁྲིད་ལུང་མཐོང་བ་བརྒྱུད་པའི་ཕྱག་ལེན་དང་བཅས་པ་གསལ་ཞིང་རྒྱས་པ་
བཀའ་དྲིན་དུ་བསྩལ། དེ་ལྟར་ཐུགས་བརྩེ་བ་ཆེན་པོའི་སྒོ་ནས་སྨིན་བྱེད་དབང་དང་གྲོལ་
བྱེད་ཁྲིད་རྒྱབ་རྟེན་ལུང་དང་བཅས་པ་ཟབ་རྒྱས་ཆོས་ཀྱི་བདུད་རྩི་ཕངས་མེད་དུ་བསྩལ་ཏེ།
རང་གི་ངོས་ནས་མ་ཞན་ན་རིང་བོར་མི་ཐོགས་པར་བླ་མེད་རྫོགས་པའི་སངས་རྒྱས་ཐོབ་
ཆོག་པར་མཛད་པས་བཀའ་དྲིན་ནམ་མཁའི་ཁམས་སུ་ཡང་ཤོང་བར་མི་འགྱུར་པས་ཕྲན་
ཐ་ཤལ་བ་བོདག་ལྟ་བུས་བཀའ་དྲིན་གསུམ་ལྡན་རྗེ་བླ་མ་མཆོག་གི་བཀའ་དྲིན་གྱི་བྱེ་བའི་
ཆ་ཡང་འཁོར་ཐབས་ག་ལ་ཡོད། དེའི་སྐབས་སུ་སྐྱབས་རྗེ་བླ་མ་མཆོག་གི་ཞལ་ནས་འདི་ལྟར།
ཁོང་གིས་ཚེ་འདིར་སྔ་འགྱུར་རྙིང་མ་ཕྱོགས་ཀྱི་ཆོས་མང་པོ་མ་ཞུས་ཀྱང་སྔོན་གྱི་བག་ཆགས་
ཀྱི་དབང་གིས་གསང་སྔགས་སྔ་འགྱུར་རྙིང་མའི་ཆོས་ལ་མི་ཕྱེད་པའི་དད་པ་བརྟན་པོ་ཡོད་
ཅིང་ཉམས་ལེན་ལ་ཡང་རང་ལུགས་དུས་འཁོར་རྫོགས་རིམ་རྡོ་རྗེ་རྣལ་འབྱོར་གཙོ་བོར་
ཉམས་ལེན་བྱས་ཀྱང་། རྫོགས་པ་ཆེན་པོའི་ལྟ་བ་རང་
ལྟ་བ་རང་ཤུགས་ཀྱི་རྒྱུད་ལ་སྐྱེ་འོང་བ་ལྟ་བུ་ཞིག་
ཡིན་མོད། འོན་ཀྱང་སྔོན་གྱི་སྨོན་ལམ་ཐེབས་ཕྱོགས་ཀྱིས་ཡིན་པ་འདྲ། ཚེ་འདིར་སྔ་འགྱུར་
རྙིང་མའི་བསྟན་པ་ལ་ཕན་ཆེན་པོ་མི་ཐོགས་ཏེ། སྔར་ཁོང་གིས་རྙིང་མའི་ཆོས་འབྱུང་གཏེར་
སྟོན་བརྒྱ་རྩའི་རྣམ་ཐར་དང་བཅས་པ་ཅུང་རྒྱས་ཤིག་བརྩམས་ཏེ་གྲུབ་མ་ཐག་ཙམ་ནས་དཔེ་
ཆ་རིག་གསར་རླུང་འཚུབ་ཀྱིས་ཁྱེར་ནས་མེད་པར་བཟོས་ཏེ་དཔེ་རྒྱུན་ཆད་སོང་། གཞན་
ཡང་སྐབས་རེར་མི་ཕམ་ཀྱིས་གསུངས་པའི་སྔ་འགྱུར་རྙིང་མའི་ཡིག་ཆ་གླེགས་བམ་རྩ་ཆེན་
དཔེ་དཀོན་ཞིག་ཕྱག་ཏུ་འབྱོར་ཏེ་བློ་བདེ་བག་ཕེབས་ཀྱི་ངང་ནས་དཔེ་ལྟས་ཤིག་བྱེད་སྙམ་
སྟེ་འགོ་བཟུང་མ་ཐག་ཙམ་དུས་དབང་གིས་དཔེ་ཆ་ས་གཞན་དུ་ཁྱེར་ནས་སྦེད་སྐུང་བྱེད་དགོས་
བྱུང་ཞིང་ཕྱིས་སུ་ལག་ཏུ་མ་སོན་པ་སོགས་ལམ་འགྲོ་ཆེར་མེད་པ་དེ་ལྟར་ཡིན། དེ་བས་རང་
241



རྣ་རུང་ད་ཚུགས།
སྤྱིའི་དེབ་དགུ་བཅུ་པ།
ལུགས་རྒྱལ་བ་ཇོ་ནང་པའི་བསྟན་པའི་ཞབས་ཏོག་ཏུ་ཡིག་ཆ་རྩོམ་འབྲི་དང་དབང་ཁྲིད་
ལུང་གསུམ་སོགས་བསྟན་པ་ལ་བྱ་བ་ཅུང་ཟད་རེ་སྒྲུབ་པ་ལ་བར་ཆད་ཆེན་པོ་མི་འབྱུང་བ་
དང་ལམ་འགྲོ་ཅུང་ཟད་ཡོད་པ་ནི་སྔོན་གྱི་སྨོན་ལམ་ཐེབས་ཚུལ་གྱིས་ཡིན་པ་འདྲ་གསུངས།
གཞན་ཡང་རིས་མེད་བསྟན་པའི་གསལ་བྱེད་ཆེན་པོ་སྐྱབས་རྗེ་བླ་མ་མཆོག་གི་ཞལ་ནས་
ཁོང་འཛམ་ཐང་དུ་རྒྱུན་སྡོད་བྱེད་རྒྱུ་བྱུང་ན་སྔོན་གྱི་སྨོན་ལམ་གྱི་དབང་གིས་བསྟན་འགྲོ་ལ་
ཕན་ཐོགས་ཅུང་ཟད་རེ་འབྱུང་སྲིད་ཅིང་ཁོ་བོ་བར་སྐབས་རེར་སྡོད་ན་ཐང་སྙམ། འཛམ་ཐང་
དུ་འདུག་རྒྱུ་མ་བྱུང་ཕྱིན་ཁོ་བོ་ཡུན་རིང་ཨེ་སྡོད་མི་ཤེས། འདུག་ཀྱང་དོན་ཆེན་པོ་ཡང་མེད་
པ་འདྲ། ཞེས་དང༌། རང་རེ་གངས་ལྗོངས་སུ་དར་བའི་རྒྱལ་བསྟན་རིན་པོ་ཆེའི་གཙོ་བོ་ཕྱག་
རྫོགས་དབུ་གསུམ་ཡིན་ལ་དེ་གསུམ་ག་ལ་ཁོང་གིས་བག་ཆགས་འཇོག་པའི་ཆེད་དུ་ཡིག་
ཆ་རེ་ཡང་འབྲི་འདུན་ཡོད་ཀྱང་དབུ་མའི་ཕྱོགས་ལ་སྔར་ཇོ་ནང་ རང་ལུགས་འཇིགས་མེད་
གདོང་ལྔའི་ང་རོ་ཞེས་པ་དབུ་མའི་སྤྱི་དོན་ལྟ་བུ་ཞིག་བྲིས་ཡོད་པ་ལ་ད་དུང་དེ་ལ་མཐའ་
དཔྱོད་ཞིག་འབྲི་རྒྱུ་བྱུང་ན་བཟང་སྙམ་པ་ཡོད་ཀྱང་དེ་མ་གྲུབ། འོན་ཀྱང་སྤྱི་དོན་ཙམ་བྲིས་ཏེ་
བག་ཆགས་ཅུང་ཙམ་བཞག་པ་ཡིན། ཕྱག་ཆེན་དང་རྫོགས་ཆེན་གཉིས་ཀྱི་ཕྱོགས་ལ་ཡང་
ང་གིས་བག་ཆགས་ཙམ་འཇོག་པའི་ཆེད་དུ་ཡིག་ཆ་རེ་བྲི་བའི་འདུན་པ་ཡོད་ཀྱང་མ་གྲུབ།
བླ་མེད་རྒྱུད་སྡེ་ཀུན་གྱི་ཡང་རྩེར་གྱུར་པ་སྒྱུ་འཕྲུལ་དྲྭ་བའི་རྩ་རྒྱུད་རྒྱས་པ་ཤོ་ལོ་ཀ་ཁྲི་དྲུག་
སྟོང་པ་ལས་ཏིང་ངེ་འཛིན་དྲྭ་བའི་ལེའུ་ཁོལ་དུ་ཕྱུང་བ་སྔགས་ཀྱི་ཚུལ་ཐམས་ཅད་ཀྱི་ངེས་
པའི་དོན་འཇམ་དཔལ་གྱི་དོན་དམ་པའི་མཚན་ཡང་དག་པར་བརྗོད་པའི་འགྲེལ་བ་རང་
གིས་ཅི་ནུས་ཤིག་ཀྱང་བྲི་འདུན་ཡོད་ཀྱང་དེ་ཡང་
་ཡང་མ་གྲུབ།
ཅེས་སོགས་ཁོང་གི་གཟུགས་
སྐུ་ཡུན་རིང་མི་བཞུགས་པའི་གསུང་ཟུར་སེམས་མི་བདེ་བ་མང་པོ་ཞིག་ཀྱང་གནང་བྱུང་།
རྨོངས་པ་བདག་གི་སེམས་ལ་འཛམ་ཐང་དང་ཨ་མགོན་གཉིས་ཀྱི་བར་ལ་ སྤྱིའི་ལེ་དབར་
བབ་
282



མཁན་ཀན་དགའ་ཤེས་རབ་གསལ་བྱེད།
ཤར་འཚཔ་ཉང་པ་ཁག་དབར་བློ་གྲོས་གྲགས་པའྀ་རྣམ་ཐར།
ཡོང་དང་ཡོ་
གཅིག་ཙམ་ལས་མེད་པའི་ཧ་ཅང་ཐག་ཉེ་ཡིན་སྟབས་ཨ་མགོན་ནི་འཛམ་ཐང་གི་ཁོངས་
གཏོགས་ཆ་ཤས་ཡིན་པ་འདྲ། དེས་ན་མཚུངས་མེད་བླ་མ་རིན་པོ་ཆེ་ཨ་མགོན་ལས་གཞན་
དུ་འབྱོན་དགོས་མ་བྱུང་ན་འཛམ་ཐང་དུ་བཞུགས་པ་དང་གཅིག་མཚུངས་ཡིན་རྒྱུ་རེད་བསམ་
པ་དང་ད་དུང་བདག་ལ་ཞུ་དགོས་པའི་བྱ་བ་དོན་དག་གང་ཡོད་རྗེས་ནས་ཞུས་ན་ཆོག་སྙམ་
པ་ཙམ་ལས་སེམས་ལ་ཅི་ཡང་མ་ཤར། ཡང་ཁོང་གི་ཚ་བོ་གཞོན་ཆུང་བྱིས་པ་འདི་གྲྭ་བ་
སེར་མོ་ཞིག་བྱས་ཏེ་སྲིང་མོ་མ་སྨད་སྡོད་ཁང་བསྡུས་པ་ཞིག་ལྡན་ན་ཁོང་གི་ཕ་ཁྱིམ་གྱི་ཁང་
པ་དེ་མཆོད་རྟེན་ཞིག་ཏུ་བསྒྱུར་བའི་ཐུགས་འདུན་ཡོད་ཅེས་གསུངས། གཞན་ཡང་བཀའ་
དྲིན་མཚུངས་ཟླ་དང་བྲལ་བའི་སྐྱབས་རྗེ་བླ་མ་རིན་པོ་ཆེས། སྐྱབས་འོག་པ་ཕྲན་རང་ལ་ཚེ་
གང་གི་འགྲོ་ལུགས་དང་དུས་འགྱུར་གསར་བ་བྱུང་སྟེ་ཐུབ་པའི་བསྟན་པ་རིན་པོ་ཆེ་ཡང་བ་
སྐྱར་དར་བའི་སྐབས་ཀྱི་བྱ་བ་སོགས་ཚེ་འདི་དང་ཕྱི་མ་གཉིས་ཀར་ཕན་པའི་བསླབ་བྱ་ཞལ་
གདམས་རིན་ཐང་གཞལ་དུ་མེད་པ་དགོས་འདོད་ཀུན་འབྱུང་གི་ཡིད་བཞིན་ནོར་བུ་ལྟ་བུ་
མང་པོ་གནང་། དེ་དག་བདག་གིས་བླ་མ་མཆོག་གི་དགྱེས་ཞལ་མཇལ་བའི་ཐ་མ་དང་གསུང་
གི་བདུད་རྩི་དངོས་སུ་མྱོང་བའི་ཐ་མ་ཡིན་པ་ནི་སེམས་ཀྱི་ཟུར་ཙམ་ལ་ཡང་མ་ཤར། དེ་
ནས་ཕྲན་གྱི་ཐ་མ་བདག་བླ་མ་རིན་པོ་ཆེའི་དགྱེས་ཞལ་དང་བྲལ་ཏེ་རང་གནས་སུ་ལོག འདི་
སྐོར་ཡུལ་བའི་བློ་གྲོས་འཕེལ་སོགས་གྲྭ་བཙུན་ཁ་ཤས་ལ་སྦྱོར་དྲུག་གི་ཐུན་མིན་སྔོན་འགྲོ་
དབེན་གསུམ་ཁྲིད། འདི་སྐོར་གོང་འོག་ཅི་རིགས་པར་སྐལ་ལྡན་གྱི་སློབ་མ་ཁ་ཤས་ལ་
དུས་འཁོར་ལྷན་སྐྱེས་ཀྱི་རྗེས་གནང་སྩལ་སྐབས་སློབ་མ་ལ་ལའི་སྣང་ངོར་རྗེ་བླ་མ་མཆོག་
དུས་འཁོར་ལྷན་སྐྱེས་དངོས་ཀྱི་རྣམ་པར་གྱུར་ཏེ་སྐུ་ལས་འོད་ཟེར་སྣ་ཚོགས་སྤྲོ་བསྡུ་བྱེད་
པར་མཐོང་ཞེས་ཐོས། ཉིན་ཞིག་ཐམས་ཅད་མཁྱེན་པ་མཚུངས་མེད་མ་ཏི་རིན་པོ་ཆེ་ཉིད་
ཀྱི་ཐུགས་སློབ་ཚེས་བཅུ་མཆོག་སྤྲུལ་བསོད་ནམས་བཟང་དང་མཉམ་དུ་བཞུགས་སྐབས་



༈ ལུང་དཔེ་ཚོས་
སྤྱིའི་དེབ་དགུ་བཅུ་པ།
གཙང་སྡེའི་བློ་ཤེར་ཟེར་བ་ཞིག་གིས་བསྔོ་རྟེན་ཡིན་ནམ་༽གསེར་སྐུ་ཞིག་དང་ཁ་བཏགས་
ལེགས་མཛེས་ཞིག་ཕུལ་ནས་ཞུ་བ་མང་པོ་ཕུལ། བླ་མ་རིན་པོ་ཆེས་དེ་ལ་གསན་ཞིང་ཞུས་ལན་
ཞལ་བརྡ་གནང་བའི་སྐབས་སུ་ཚེས་སྤྲུལ་བསོད་ནམས་བཟང་པོའི་ཐུགས་ལ་ཁོ་ལ་འདི་
འདྲའི་ཁ་བཏགས་སྤུས་གཙང་ཡོད་པ་དེ་ནི་ལེགས་པོ་ཞིག་རེད། ང་རང་ལ་ནི་དར་ཁ་ཞིག་
ཀྱང་མེད་སྙམ་པ་དང་། གསེར་སྐུ་འདི་ཅི་འདྲ་ཞིག་ཡིན་ནམ་སྙམ་པའི་རྣམ་རྟོག་ཞིག་ཤར་བྱུང་།
དེ་མ་ཐག་ཐམས་ཅད་མཁྱེན་པ་སྐྱབས་རྗེ་བླ་མ་དམ་པ་མཆོག་གི་ཕྱག་གིས་ ཁ་བཏགས་
བླངས་ཏེ། འདི་ཁྱོད་ལ་དགོས་ན་སྦྱིན་གསུངས་ནས་སྤྲུལ་བསོད་ནམས་བཟང་ལ་གནང་
ཞིང་གསེར་སྐུ་ཅི་འདྲ་ཁྱོད་ཀྱིས་ལྟོས་དང་ཤེས་སམ་ཞེས་གསུངས། དེ་སྐབས་སྤྲུལ་སྐུའི་ཐུགས་
ལ་རྗེ་བླ་མ་དམ་པ་འདིས་ནི་སེམས་ཅན་མང་པོའི་བསམ་པ་ཅིག་ཆར་མངོན་སུམ་སྒྲིབ་
མེད་མཁྱེན་ངེས་རེད་སྙམ་ནས་ངོ་མཚར་ཞིང་བག་ཞུམ་སྟེ་ཡིད་ཆེས་ཀྱི་དད་པ་གཏིང་ནས་
སྐྱེས་སོ། །
འདི་སྐོར་ཞིག་ཏུ་མགོ་ལོག་ནས་གདོང་ཡངས་བླ་མ་མཚམས་པ་ངག་དབང་སྨོན་ལམ་
བཟང་པོ་དང་། ལམ་ཀོའི་མཁན་ཆེན་གསང་སྔགས་བསྟན་འཛིན་གཉིས་ཀྱི་སློབ་མ་མདོ་
ལིའི་རྡོ་ཁ་དགོན་གྱི་གྲྭ་བ་མགོན་དབང་ཟེར་བ་ཞིག་སྐྱབས་མགོན་མ་ཏི་རིན་པོ་ཆེའི་མདུན་
དུ་འོངས་ནས་ཁོ་བོས་བླ་མ་རྣམ་གཉིས་ཀྱི་དྲུང་ནས་སྦྱོར་དྲུག་སོགས་ཆོས་མང་པོ་ཞུས་
ཤིང་ཁྱད་པར་མཁན་པོ་གསང་སྔགས་བསྟན་འཛིན་གྱི་མདུན་ནས་སོར་ཐར་བསྙེན་རྫོགས་
དགེ་སློང་གི་སྡོམ་པ་བླངས་བ་ཡིན་ཡང་སྤྱི་ཚོགས་འཕོ་འགྱུར་གྱི་དབང་གིས་ཕམ་པ་བཞི་
པོ་དངོས་སུ་མ་སྤྱད་པ་ཙམ་ཡིན། དེ་ལས་
པས་གཞན་པའི་ཉེས་ལྟུང་མ་བྱུང་བ་མེད་པ་ལྟ་བུ་
ཡིན་ཞེས་གནོང་ཞིང་འགྱོད་པ་ཆེན་པོའི་སྒོ་ནས་སྡོམ་པ་སླར་གསོ་ཞིང་སོར་ཆུད་པའི་ཐབས་
ཞུས་པས་སྐྱབས་མགོན་མཆོག་གི་ཞལ་ནས་རྩ་བ་བཞི་པོ་མ་ཉམས་ན་ལྟུང་བ་གཞན་རྣམས་
284



མཁན་ཀུན་དགའ་ཤེས་རབ་གསལ་བྱེད།
ཤར་འཛམ་ཐང་པ་ངག་དབང་བློ་གྲོས་གྲགས་པའི་རྣམ་ཐར།
པོད་དང་པོ།
པས་
ཉམས་པ་སླར་གསོ་ཐབས་ཡོད་ཅེས་ཡུལ་དུས་དང་བསྟུན་པའི་བསླབ་སྡོམ་སྲུང་ཚུལ་དང༌།
ཉམས་ན་བཤགས་སྡོམ་ཕྱིར་བཅོས་བྱེད་ཚུལ་སོགས་བསླབ་བྱ་ཞལ་གདམས་མང་པོ་གནང་
ཞིང་དེ་ལྟར་བྱས་ན་སྡོམ་པ་སོར་ཆུད་ངེས་ཡིན་གསུངས། འདི་དང་འདི་ལྟ་བུ་ནི་དུས་ དབང་
གིས་གཞན་དང་གཞན་དུ་ཡང་གྲངས་ལས་འདས། ཡང་མགོན་དབང་གིས་ཁོ་བོའི་སྤུན་གྲྭ་
ཞིག་གིས་དུས་དབང་གིས་དགེ་སློང་གི་སྡོམ་པ་ཕམ་པ་དང་བཅས་རྩ་བ་ནས་ཉམས་
སོང་བ་དེ་བསྐྱར་སྒྲུབ་དང་སླར་གསོ་བྱེད་པའི་ཐབས་ཡོད་མེད་ཞུས་པ་ལ། དེས་ནི་སྔར་
བྱས་ཀྱི་སྡིག་པ་ལ་འགྱོད་སེམས་ཀྱིས་གཉེན་པོ་སྟོབས་བཞི་ཚང་བའི་སྒོ་ནས་བཤགས་སྡོམ་
རྣམ་པར་དག་པ་བཟང་པོ་བྱས་ན་སྤྱིར་སྡིག་པ་ལ་ཡོན་ཏན་མེད་ཀྱང་སྡིག་པ་བཤགས་པ་
དག་པ་སྡིག་པའི་ཡོན་ཏན་ཡིན་ཞེས་གསུངས་པས་སྡིག་པ་བྱང་ཞིང་རྣམ་སྨིན་ཇེ་ཡང་དུ་
འགྱུར་ངེས་ཡིན་པས་བཤགས་སྡོམ་ཡང་དག་བྱེད་རྒྱུ་གལ་ཆེ་ཞེས་གསུངས་པ་ལས། དེ་ལ་
སོ་ཐར་སྡོམ་པ་བསྐྱར་ལེན་དང་སླར་གསོ་བྱེད་རྒྱུ་ཡོད་པར་མ་གསུང་། འདི་སྐོར་འཛི་སྲིབ་
ཚུལ་བཟང་སོགས་ལ་དགེ་ཚུལ་གྱི་སྡོམ་པ་ཡང་གནང་ངོ་། །འདི་སྐོར་རྗེ་བླ་མ་ཉིད་ཀྱི་ཐུགས་
སློབ་མཆོག་གྱུར་གཙང་ཆེན་སྐུ་ཕྲེང་དྲུག་པ་མཆོག་སྤྲུལ་ངག་དབང་བསོད་ནམས་དཔལ་
ལྡན་ཕྱོགས་ལས་རྣམ་རྒྱལ་ཏེ་གཙང་བ་སྐུ་འབྲིང་ཞེས་མངོན་མཁྱེན་ཐོགས་མེད་མངའ་བ་
དེའི་མནལ་ལམ་འོད་གསལ་དུ། ཨ་མགོན་གྲོང་ནང་གི་མཆོད་རྟེན་གྱི་ནང་དུ་མགོན་པོ་
ཕྱག་དྲུག་པ་མེ་རི་དང་མེ་དཔུང་གི་ཀློང་ན་འགྱིང་བ་ཞིག་བཞུགས་འདུག དེའི་མདུན་དུ་ལ་
ཐོད་དཀར་པོ་བཅིངས་པའི་མི་ཞིག་གིས། ལྷ་འདི་ནི་ཡེ་ཤེས་ཀྱི་མགོན་པོ་དཔལ་ལྡན་ཕྱག་
དྲུག་པ་རེད་སྐྱབས་མཆོག་ངག་དབང་བློ་གྲོས་གྲགས་པ་ལ་བདུད་དང་གདོན་བགེགས་ཀྱི་
གནོད་འཚེ་བསྲུང་བའི་དོན་དུ་བཞུགས་ཡོད་པ་རེད། ཅེས་ཟེར་བའི་ཉམས་སྣང་ཤར་བར་
གསུངས། ལོ་ཚིགས་དང་དུས་ཚོད་གོ་རིམ་གྲངས་ཀ་སོགས་གསལ་བོར་ངེས་མི་ནུས་ཀྱང་
285



ཇོ་ནང་དཔེ་ཚོགས།
སྤྱིའི་དེབ་དགུ་བཅུ་པ།
རྡོ་རྗེ་འཆང་དངོས་རྗེ་བླ་མ་གང་གིས། སྔར་འཛམ་ཐང་དུ་བཞུགས་པའི་སྐབས་དང་། འདི་སྐོར་
གོང་འོག་ཅི་རིགས་པར་གསང་སྟབས་སུ་ཕུར་རྩ་ཕྲིན་ལས། མ་བློ་གསལ། ཤུག་མདའ་བློས་
སྣང་། གཙང་སྡེ་དངོས་གྲུབ་དཔལ། ར་འོབས་དངོས་གྲུབ་དཔལ། འཚམས་ལོ། ཀུན་མཆོག་
བླ་མ་འཇིགས་ བསོད། དཔལ་དགའ། ཀ་ཐོག་བླ་མ་ཆོས་བློས། བསྟན་ རབ། འཛི་ སྲིབ་
མཁས་གྲུབ། བློ་ཚུལ། ཆོས་དཔལ། འཛི་ སྲིབ་བློ་གྲོས་རྡོ་རྗེ། ཡུལ་བའི་རབ་བཟང་། ཆོས་
དཔལ། བཀྲ་ཤིས་བཟང་སོགས་མཚོན་ཙམ་སྟེ་གྲྭ་བཙུན་རྒན་གཞོན་གྲངས་ལས་འདས་པ་ལ།
ཉིན་མཚན་ཀུན་ཏུ་རྒྱུན་ཆད་མེད་པར་རང་རེ་ཇོ་ནང་པ་ལ་མེ་ཏོག་ཕོག་པའི་ལྷ་སྐལ་དུ་གྱུར་
པ། རྒྱུད་ཐམས་ཅད་ཀྱི་རྩེ་མོའམ་རྒྱལ་པོ་མཆོག་གི་དང་པོའི་སངས་རྒྱས་དུས་ཀྱི་འཁོར་ལོ་
ལས་གསལ་བོར་བསྟན་ཅིང་ཆོས་ཀྱི་ཕུང་པོ་བརྒྱད་ཁྲི་བཞི་སྟོང་གི་ཡང་སྙིང་དུས་གསུམ་
གྱི་སྲས་བཅས་རྒྱལ་བ་ཐམས་ཅད་ཀྱི་བགྲོད་པ་གཅིག་པའི་ལམ་མཆོག་མཐར་ཐུག གྲུབ་
པའི་དབང་ཕྱུག་ཡོངས་ཀྱི་གཤེགས་ཤུལ། རྣལ་འབྱོར་གྱི་དབང་ཕྱུག་མ་ལུས་པའི་འཇུག་
ངོགས་བླ་ན་མེད་པ། སྐལ་ལྡན་དབང་རྣོན་ཁམས་དྲུག་ལྡན་རྡོ་རྗེའི་ལུས་དང་ལྡན་པས་
ཚུལ་བཞིན་ཉམས་སུ་བླང་ན་སྙིགས་དུས་ཀྱི་ཚེ་ཐུང་གཅིག་ལ་ཟུང་འཇུག་ཕྱག་རྒྱ་ཆེན་པོའི་
གོ་འཕང་མངོན་དུ་བྱེད་པའི་ཐབས་མཆོག་ཟབ་ལམ་རྡོ་རྗེའི་རྣལ་འབྱོར་སྦྱོར་བ་ཡན་ལག་
དྲུག་པ་འདི་ཉིད་ཀྱི་སྨིན་བྱེད་དབང་དང༌། གྲོལ་བྱེད་ཁྲིད། རྒྱབ་རྟེན་ལུང་དང་བཅས་པ་
ལན་གྲངས་དུ་མར་ཡང་ནས་ཡང་དུ་བཀའ་དྲིན་དུ་བསྩལ་ཏེ། དེ་ཡང་རྒྱལ་བ་ཇོ་ནང་པ་སྤྱི་
དང་ཁྱད་པར་འཛམ་ཐང་ཆོས་ཀྱི་ཞིང་ཁམས་ཀྱི་བླ་མ་དམ་པ་གོང་མ་རྣམས་ཀྱི་ཕྱག་བཞེས་
བཞིན། སློབ་མ་ལོ་ཆུང་སྔར་སོ་ཐར་གྱི་སྡོམ་པ་མ་ཞུས་པ་ཡིན་ན་ཐོག་མར་སྐྱབས་སྡོམ་
སྔོན་དུ་འགྲོ་བའི་དགེ་བསྙེན་གྱི་སྡོམ་པ་གནང་སྟེ་སྐྱབས་འགྲོ་སོགས་ཐུན་མོང་གི་སྔོན་
འགྲོ་ཆོས་ལྔ་རིམ་བཞིན་ཁྲིད། དེ་ནས་ཐུན་མིན་སྔོན་འགྲོ་དང་པོ་བསྐྱེད་རིམ་གྱི་མགོར་
186



མཁན་ཀུན་དགའ་ཤེས་རབ་གསལ་བྱེད།
པོད་དང་པོ།
ཤར་འཛམ་ཐང་པ་ངག་དབང་བློ་གྲོས་གྲགས་པའི་རྣམ་ཐར།
སློབ་མ་སྔར་དབང་མ་ཐོབ་པ་ཡིན་ན་སྐབས་དེར་དུས་འཁོར་ལྷ་དགུའི་བྱིས་འཇུག་དང་
དབང་ཡོངས་རྫོགས་སམ། ཡང་ན་བླ་མེད་ཀྱི་རྒྱུད་སྡེ་གང་རུང་ཞིག་གི་བུམ་དབང་། དེ་ཡང་
དུས་དབང་གིས་མ་ལྡན་ན་དུས་ འཁོར་ལྷན་སྐྱེས་ཀྱི་རྗེས་གནང་ཙམ་སྔོན་དུ་བཏང་ནས་
དུས་འཁོར་ལྷན་སྐྱེས་ཀྱི་བསྐྱེད་རིམ་གྱི་ཁྲིད་གནང་། ཁྱད་པར་ཐུན་མིན་སྔོན་འགྲོ་གཉིས་
པ་དབེན་གསུམ་གྱི་ཐོག་མར་རབ་བྱུང་དང་དགེ་ཚུལ་གྱི་སྡོམ་པ་གནང་ཞིང་ངེས་པར་དུ་
མཆོག་དབང་གོང་མ་ཁྱད་པར་ཅན་བཞི་བསྐུར་ཏེ། དབེན་གསུམ་དང་། དངོས་གཞི་སོར་
སྡུད་སོགས་ཡན་ལག་དྲུག་པོ་རིམ་གྱིས་ཁྲིད་ཅིང་། བསྙེན་སྒྲུབ་ཡན་ལག་བཞིའི་ཚུལ་
གྱིས་ཉམས་ལེན་བྱེད་མཁན་གྱི་སློབ་མའི་ཚོགས་གྲངས་ཀྱིས་མི་དཔོག་པ་དང༌། དུས་
དབང་ལ་ལྟོས་ཏེ་རྒྱུད་ལས་གསུངས་པ་དང་མཐུན་པའི་ཉམས་དང་རྟོགས་པའི་ཡོན་ཏན་
ཁྱད་པར་ཅན་རེ་རྒྱུད་ལ་མ་སྐྱེས་པ་མེད་པ་ལྟ་བུ་ཡིན་ནའང་རིག་གསར་གྱི་རྩུབ་སྤྱོད་སོགས་
དུས་འགྱུར་གྱི་དབང་གིས་ཤིན་ཏུ་གསང་དགོས་པས་གསལ་བོར་རྟོགས་མི་ནུས་ལ། དེ་
ལྟར་གདུལ་བྱ་སློབ་ཚོགས་ལ་དབང་དང་ཁྲིད་ལུང་སོགས་གནང་བ་ཡང་དུས་དབང་གིས་
ཕལ་ཆེར་ཡི་གེ་མེད་པར་ཐུགས་ཐོག་ནས་དབང་བསྐུར་བ་དང༌། དམིགས་རིམ་དང་གོ་
དོན་སོགས་སློབ་མའི་ཁམས་དབང་མོས་པ་དང་མཐུན་པར་གསལ་ཞིང་རྒྱས་པ་ཐོགས་པ་
མེད་པར་ལྗགས་ཁྲིད་གནང་སྟེ། བཀླག་ལུང་ཕལ་ཆེར་ཡིག་ཐོག་ནས་གསུངས་པ་སོགས་
ཤིན་ཏུ་ངོ་མཚར་ཞིང་དད་པ་དབང་མེད་དུ་སྐྱེ་བའི་ཡུལ་རྨད་དུ་བྱུང་བ་བླ་ན་མེད་པའི་རྣམ་
པར་ཐར་པ་དང་ལྡན་པ་ཞིག་ཡིན་ཞེས་ཕྱིས་སུ་མཚུངས་མེད་བླ་མ་མཆོག་གི་ཐུགས་སློབ་
མང་པོའི་ངག་ལམ་དུ་རླུང་ལྟར་གྲགས་སོ། །སློབ་མ་གྲྭ་གཞོན་རྣམས་ལོ་ཚོད་དུ་སླེབས་ཚེ་
སངས་རྒྱས་བསྟན་པའི་ལྕགས་རི་ཡོན་ཏན་ཐམས་ཅད་ཀྱི་གཞི་རྟེན་སོ་སོར་ཐར་པ་རབ་
བྱུང་དང་དགེ་ཚུལ་དང་བསྙེན་པར་རྫོགས་པ་དགེ་སློང་གི་སྡོམ་པ་རྣམ་པར་དག་པ་གནང་
187



ཇོ་ནང་དཔེ་ཚོགས།
སྤྱིའི་དེབ་དགུ་བཅུ་པ།
སྟེ་ལྷག་པ་ཚུལ་ཁྲིམས་ཀྱི་བསླབ་པར་རིན་པོ་ཆེ་ལ་ཡང་དག་པར་བཀོད་པ་ཡང་གྲངས་ལས་
འདས། དེའི་རྐྱེན་གྱིས་འཛམ་ཐང་ཕྱོགས་སོགས་སུ་སྔར་སྤྱི་ཚོགས་རྙིང་བ་ལས་ ཀྱང་རིག་གསར་
དུས་ངན་གྱི་སྐབས་སུ་གསང་སྟབས་ཀྱིས་དགེ་ཚུལ་སློང་ཞུ་མཁན་ཆེས་མང་བར་གྱུར་ཏེ།
དྲི་མེད་འོད་ལས། གང་ཞིག་སེམས་ཅན་རྣམས་ལ་བརྩེ་བ་ཡིས། །གཞན་དོན་དགེ་ལ་རྟག་
ཏུ་བརྩོན་པ་ཅན། །སློབ་མ་དམ་པ་རྣམས་ལ་ལམ་དག་ནི། །བླ་མ་དམ་པའི་དྲིན་ལས་བྱུང་
བ་ཡིན། ཞེས་གསུངས་པ་ལྟར། ཕྱིས་སུ་བསྟན་པ་བསྐྱར་དར་གྱི་དུས་སུ་ཡང་འཛམ་ཐང་སོགས་
ཇོ་ནང་པའི་དགོན་སྡེ་མང་པོར་སངས་རྒྱས་བསྟན་པའི་ནང་མཛོད་གཞི་གསུམ་སོགས་འདུལ་
བའི་ལག་ལེན་སྔར་ལས་ཕྲ་ཞིང་ཞིབ་པ་སོགས་ཆེས་ཤིན་ཏུ་ལེགས་པར་གྱུར་པ་ནི། རྗེ་མཚུངས་
མེད་བླ་མ་དམ་པ་འདི་ཉིད་ཀྱི་འཕྲིན་ལས་ཀྱི་མཐུ་ཁོ་ན་ཡིན་པ་སྨོས་མ་དགོས་སོ། །
དགུང་གྲངས་ང་ལྔ་བཞེས་པ་ཀུན་དགའ་ཞེས་ཤིང་ཕོ་སྟག་གི་༼༡༩༧༤ ༽ལོར། ཉེ་འཁོར་
རྣམས་ཀྱིས་བླ་མ་རིན་པོ་ཆེ་ལ་བཞུགས་ཁང་ཞིག་གྲ་སྒྲིག་བྱེད་དགོས་ཞེས་གླེང་བའི་ཚེ།
རྗེ་བླ་མ་མཆོག་གི་ཞལ་ནས། ད་ཁོ་བོ་ཡུན་རིང་དུ་སྡོད་པའི་ངེས་པ་མེད་ཡུན་རིང་ཨེ་
འདུག་
མི་ཤེས་པས་དཀའ་ངལ་མང་པོ་བྱས་ནས་ཁང་པ་བཀོད་སྒྲིག་བྱེད་མི་དགོས་ཞེས་ཡང་ཡང་
གསུངས། འོན་ཀྱང་ཉེ་འཁོར་བ་རྣམས་ཀྱིས་མདུན་འདུག་པ་འཇིགས་འོད་ཀྱི་ཡུལ་བ་ཨ་
མགོན་ཇ་ཚང་གི་ཁང་ཐོག་ཏུ་གཟིམས་སྤྱིལ་ཁང་ཆུང་ཞིག་བཀོད་སྒྲིག་བྱས་ཏེ། ཟླ་བ་གཉིས་
པའི་ཚེས་དྲུག་གི་ཉིན་ལྷར་བཅས་འགྲོ་བ་ཡོངས་ཀྱི་སྐྱབས་གཅིག་མཚུངས་མེད་མ་ཏི་རིན་
པོ་ཆེ་དེར་ཕེབས་ནས་བསྟན་འགྲོའི་དོན་ཆེན་གནང་བཞིན་བཞུགས་པར་མཛད། འདི་སྐོར་
ཇ་ཚང་གི་རེ་འདོད་ལྟར་གྲུབ་དབང་བླ་མ་མཆོག་གིས་དེ་ཚང་གི་མདའ་དར་ངོས་ལ་ཕྱག་
དཔར་མཛད་ཚེ། ཇོ་མོ་ཞིག་གིས་ཞུས་ངོར་ཤོག་བུ་ལ་ཕྱག་སོར་མཐེ་བོང་གི་ཐམ་ཀ་གསུམ་
དཔར་བར་མཛད་པ་ལ་ཧཱུྃ་ཡིག་ཤིན་ཏུ་གསལ་ཞིང་ངོ་མཚར་བ་འཁོར་ཕྱོགས་མི་མཚུངས་
28



མཁན་ཀུན་དགའ་ཤེས་རབ་གསལ་བྱེད།
ཤར་འཛམ་ཐང་པ་ངག་དབང་བློ་གྲོས་གྲགས་པའི་རྣམ་ཐར།
པོད་དང་པོ།
པ་གསུམ་དོད་ཡོད་པ་དེར་གནས་ཀུན་གྱི་ཐུན་མོང་མངོན་སུམ་གྱི་མཐོང་ཡུལ་དུ་གྱུར། འདི་
སྐོར་རིག་གསར་གྱི་ལས་འགུལ་གདུག་རྩུབ་སྤྱོད་ངན་གྱི་སྐབས་སུ། བླ་མ་དཔོན་སློབ་རྣམ་
གཉིས་ཀྱི་ཡིག་ཆ་དང་དཔར་ཤིང་སོགས་སྦེད་སྐུང་བྱེད་དགོས་བྱུང་སྟེ། སྦེད་པའི་གནས་མ་
རྙེད་པ་ལ། ཉིན་ཞིག་ཐམས་ཅད་མཁྱེན་པ་བླ་མ་མཆོག་གི་ཞལ་ནས། དེ་རིང་ས་ཆ་སྐུ་ནང་
དུ་སོང་དང་སྦེད་སྐུང་བྱེད་ས་རྙེད་པར་འགྱུར་ཞེས་གསུངས་པ་ལྟར། ཉེ་གནས་ཡོན་ཏན་
བཟང་དང་ཚེ་རིང་རྡོ་རྗེ་གཉིས་སོང་བས། ས་ཆ་དེར་གནས་པའི་ཡུལ་མི་སུ་ལའང་ཆ་རྒྱུས་
མེད་པའི་ཁུང་བུ་སྒོ་དོག་ལ་ནང་ཡངས་པ་སྐམ་ཞིང་་རླན་མེད་པ་ཞིག་རྙེད་དེ་དེར་ཡིག་ཆ་
དང་པར་ཤིང་མང་པོ་ཡུན་རིང་དུ་སྦེད་སྐུང་བྱས་ཀྱང་གནོད་སྐྱོན་དང་ཆུད་ཟོས་ཅི་ཡང་
མ་བྱུང་བས་རྗེ་བླ་མ་མཆོག་གི་ཉེ་འཁོར་དུ་གཏོགས་པ་རྣམས་ཀྱིས་བླ་མའི་མངོན་མཁྱེན་
དང་བྱིན་རླབས་སོགས་ཡོན་ཏན་ལ་ངོ་མཚར་ཞིང་ཡིད་ཆེས་ཀྱི་དད་པ་ཚད་མེད་པ་གཏིང་
ནས་སྐྱེས་སོ། །
འདི་སྐོར་ཞིག་ཏུ། འཛམ་ཐང་ཆོས་རྗེ་དགོན་གྱི་སྦྱངས་པ་མ་འདས་སྤྲུལ་སྐུ་ཀུན་དགའ་
དཔལ་གྱི་ཡང་སྤྲུལ་འཛམ་ཐང་ཆོས་རྗེ་དགོན་ཆེན་གྱི་གསང་སྔགས་སྒྲུབ་བརྒྱུད་ཀྱི་རྡོ་རྗེ་
སློབ་དཔོན་ཆེན་པོ་མཆོག་སྤྲུལ་ཀུན་དགའ་བསྟན་འཛིན་ཉི་མ་དགུང་ལོ་བདུན་གྱི་དུས་སུ་
རྗེ་བླ་མ་མཆོག་གི་མདུན་དུ་ཕེབས་པ་ལ། ཐམས་ཅད་མཁྱེན་པ་མཚུངས་མེད་བླ་མ་མཆོག་
གིས། ཡི་གེའི་ཕྱི་མོ་ཀ་ཁ་སོགས་དབྱངས་གསལ་སློབ་ཁྲིད་གནང་བ་དང་། དུས་ཀྱི་འཁོར་
ལོའི་སྔགས་རྐང་པ་བཅུ་དྲུག་པ་དང༌། རྐང་པ་བདུན་ཅུ་རྩ་གཉིས་པའི་ལྗགས་ལུང་བསྩལ་
ཞིང་། གཞོན་ནུ་འདི་ཉིད་མ་འོངས་པར་བསྟན་འཛིན་གྱི་སྐྱེས་བུ་དམ་པ་ཞིག་འོངས་པར་
འགྱུར་ཞེས་གསུངས་པ་ལྟར་ཕྱིས་སུ་ཇི་བཞིན་དུ་གྱུར་པ་འདི་གའོ། །ལོ་འདིར་རྟོགས་པའི་
དབང་ཕྱུག་བླ་མ་བཟང་དགའ་དང་། མཁས་པའི་དབང་པོ་ཏོ་ཚ་བླ་མ་རིག་དབང་། ཐུགས་
19



ཇོ་ནང་༨པེ་ཚོགས༔
A
སྤྱིའི་དེབ་དགུ་བཅུ་པ།
སྲས་མཆོག་གྱུར་བླ་མ་ཡོན་ཏན་བཟང་སོགས་ལུང་རྟོགས་ཀྱི་ཡོན་ཏན་མཆོག་དང་ལྡན་
པའི་ཐུགས་སློབ་ཁ་ཤས་དང་ཨ་མགོན་བློ་གྲོས་བཟང་སོགས་ལ་ཉིན་དུ་མ་ཞིག་ཏུ་སྒྲུབ་
ཐབས་རིན་ཆེན་འབྱུང་གནས་ལས་བྱུང་བའི་སྒྲོལ་མའི་སྐོར་གྱི་དབང་དང་རྗེས་གནང་ཆ་
ཚང་བཀའ་དྲིན་དུ་བསྩལ། དེའི་སྐབས་སུ་མེ་ཏོག་གི་ཆར་བབས་པ་དང༌། སློབ་མ་རྣམས་
ཀྱི་གཟིགས་ངོར་ བླ་མ་རིན་པོ་ཆེ་སྒྲོལ་མ་དངོས་སུ་མཐོང་བ་སོགས་དག་པའི་གཟིགས་
སྣང་མང་པོ་དང༌། ཁྱད་པར་བླ་མ་བཟང་དགའི་གཟིགས་ངོར་བླ་མ་རྗེ་བཙུན་སྒྲོལ་མ་དངོས་
སུ་གྱུར་པའི་སྐུ་ལས་ལྷ་སྐུ་དང་འཇའ་ཟེར་ཐིག་ལེ་སོགས་ཁ་དོག་སྣ་ཚོགས་དཔག་ཏུ་མེད་
པ་བྱུང་ནས་རང་གི་ལུས་ལ་ཐིམ་པའི་སྣང་བ་ཤར་ཏེ་འཕར་གཡོ་བྱུང་། དེའི་ཚེ་བླ་མ་རིན་
པོ་ཆེའི་ཞལ་ནས་ཨ་བཟང་དགའ་བཅས་བཅོས་ཡང་ལས་མང་པོ་མི་དགོས་པར་དེ་ལྟར་
དུངས་དུངས་མེར་མེར་དུ་ཞོགས་དང་ཚེ་ལུས་གཅིག་ལ་སངས་རྒྱས་པའི་གདམས་པ་དེ་
ལས་གཞན་མེད་ཅེས་གསུངས་པ་སོགས་སློབ་ཚོགས་རྣམས་ལ་ཡེ་ཤེས་ཕེབས་པ་དང་བྱིན་
རླབས་ཞུགས་པའི་རྟགས་མཚན་ཁྱད་པར་བ་ངོ་མཚར་རྨད་དུ་བྱུང་བ་མང་དུ་བྱུང་ངོ༌། །
འདི་སྐོར་གོང་འོག་ཅི་རིགས་སུ་བླ་མ་བཟང་དགའ་སོགས་ལ་སྒྲོལ་མ་དམར་མོའི་ཁྲིད་
གསུངས་ཤིང་སྒྲོལ་མའི་ཚོགས་བསྡུས་ཤིག་ཀྱང་རྩོམ་པར་མཛད། འདི་སྐོར་མཁན་པོ་སངས་
རིན་སོགས་ལ་གདམས་ངག་སྐལ་ལྡན་འགའ་ཕན་ཆོས་སྣང་ཟླ་ཟེར་དང་། དེའི་ཆ་ལག་
རྡོར་སེམས་ཧེ་རུ་ཀའི་བསྙེན་ཆོག་དང་། རང་ལུགས་དུས་འཁོར་ལྷན་སྐྱེས་ཀྱི་ཁྲིད་ཡིག་དང་།
འཕོ་བ་སོགས་ཟབ་ཅིང་རྒྱས་པའི་ཁྲིད་དང་། གཞན་ཡང་ཞལ་གདམས་ཀྱི་སྐོར་དང་སྒྲོལ་
མའི་བུམ་གཏེར་འཇོག་ཐབས་དང་བླ་མ་ངག་དཀོན་གྱིས་མཛད་པའི་ཞལ་གདམས་ཀྱི་ལུང་
སོགས་འདོད་ཆོས་དུ་མ་བཀའ་དྲིན་དུ་བསྩལ།
འདི་སྐོར་གོང་འོག་ཅི་རིགས་པར་བླ་མ་ཡོན་ཏན་རྒྱ་མཚོ་སོགས་ལ་ཟབ་ལམ་སྦྱོར་བ་
2i



པོད་དང་པོ།
མཁན་ཀུན་དགའ་ཤེས་རབ་གསལ་བྱེད། ཤར་འཛན་ཐ་པ་ངག་དབང་བློ་གྲོས་གྲགས་པའི་རྣམ་ཐར།
ཡན་ལག་དྲུག་པ་བསྡུས་ཁྲིད་གསུངས། བླ་མ་འགྲོ་བཟང་སོགས་ལ་སྒྲོལ་མའི་ཆོས་སྐོར་གྱི་
ཁྲིད་ལུང་སོགས་ཟབ་ཆོས་དུ་མ་གནང༌། འཛི་སྲིབ་ཚུལ་བཟང་དང་། འཛི་སྟོད་ནས་ཆོས་
བློས་དང༌། ཆོས་ཉིད་བཟང་སོགས་གྲྭ་བཙུན་དུ་མ་ལ་བསྙེན་པར་རྫོགས་པ་དགེ་སློང་གི་
བསླབ་སྡོམ་གནང༌། མཚན་མོ་ཞིག་ལ་གློ་བུར་དུ། སྐྱབས་རྗེ་བླ་མ་མཆོག་གི་ཞལ་ནས།
ཨེ་ཧེ་ཧེ། ཨ་ཁ་ཁ་ཞེས་གསུངས་ཤིང་ཕྱག་གིས་དབུ་བསྐྱོར་ཏེ་བཞུགས་འདུག ཉེ་གནས་
འཇིགས་འོད་གྱིས་དོན་དེ་ཅི་ཡིན་ལགས་ཞེས་ཞུས་པ་ན། ཁོང་གི་ཞལ་ནས། འཛམ་ཐང་
ཁང་ལི་བའི་གྲོང་ནང་དུ་མི་ལེགས་པ་ཞིག་བྱུང་བ་འདྲ་ཞེས་གསུངས། ཕྱིར་ཉིན་འཇིགས་
འོད་ལ་ཁྱོད་འཛམ་ཐང་དུ་སོང་ལ་ཡོན་ཏན་བཟང་གིས་ཅི་བྱེད་བཞིན་ཡོད་ལྟོས་ཤོག མདང་
གི་དོན་དེ་མ་བཤད་གསུངས། འཇིགས་འོད་ཀྱིས་དེ་ལྟར་བལྟས་པས་འཛམ་ཐང་ནས་བླ་
མ་ཡོན་ཏན་བཟང་གི་ཉེ་གནས་ཤིག་གིས་དཔེ་ཆ་ཁུར་བོ་ཞིག་ཁུར་ནས་འོང་བ་རིག་གསར་གྱི་
ཉེན་རྟོག་པ་དང་ཕྲད་དེ་ཕྲོགས་སོང་བའི་དུས་དང་ཁེལ་འདུག དེ་ནས་འཇིགས་འོད་ཀྱིས་
བླ་མ་རིན་པོ་ཆེ་ལ། ཡོན་ཏན་བཟང་ནི་བདེ་མོ་སྐྱིད་པོ་བྱས་ནས་བསྡད་འདུག་ཡོད་ཅེས་
ཞུས་པས། མཚུངས་བྲལ་བླ་མ་མཆོག་གི་ཞལ་ནས། འོ་ཡོན་ཏན་བཟང་བདེ་འདུག་ན་མདོར་
དེའི་ནང་ཚང་འདུག ཡོན་ཏན་བཟང་ནི་ནམ་ཞིག་བསྟན་པ་བསྐྱར་དར་གྱི་དུས་སུ་བསྟན་
འགྲོའི་དོན་དུ་མཛད་པ་རླབས་ཆེན་འགྲན་ཟླ་དང་བྲལ་བ་ཡོད་ན་དེས་ཆོག་མེད་ན་ཐབས་
ཆག་ཡིན་པ་རེད། དེ་ཚེ་ཁྱོད་ཀྱིས་ལྟོས་དང་མངོན་གསལ་དུ་འགྱུར་རོ། །ཡོན་ཏན་བཟང་
ནི་རྗེ་བཙུན་ཏཱ་ར་ནཱ་ཐའི་འཕྲིན་ལས་ཀྱི་སྤྲུལ་པ་ཕྱག་མཛོད་ཀུན་དགའ་དཔལ་བཟང་གི་
ཡང་སྲིད་ཡིན་པ་འདྲ། མཛོད་པ་ཁོང་ནི་ཡོན་ཏན་བཟང་
ང་ལྟ་བུའི་མཛད་པ་རླབས་ཆེ་བ་ཞིག་
ཡིན་པ་རེད། ཅེས་གསུངས་ཞེས་འཇིགས་འོད་ཀྱིས་བྲིས་པའི་ས་བོན་དུ་འཁོད་ཡོད་ཅིང་
ཁོའི་ངག་ལམ་ནས་ཀྱང་གསལ་བོར་ཐོས་སོ། །ཨ་བཟང་བླ་མ་བརྩོན་འགྲུས་སོགས་ས་
༡



ཇོ་ནང་དཔེ་ཚོགས།
སྤྱིའི་དེབ་དགུ་བཅུ་པ།
དམར་དཔལ་རྩེ་དགོན་གྱི་བླ་གྲྭ་འགའ་ཞིག་གིས་རིགས་བརྒྱའི་ཁྱབ་བདག་སྐྱབས་མགོན་
མ་ཏི་རིན་པོ་ཆེ་ལ་རྒྱུད་སྡེ་དེ་ཉིད་ལྔ་པའི་དཀྱིལ་འཁོར་དུ་དབང་བསྐུར་བར་གསོལ་བ་
བཏབ་པའི་ཚེ། ད་ལན་སྟ་གོན་དང་བཅས་ཞག་གི་ཆོ་ག་རྒྱས་པ་བྱེད་དགོས་པས་སྟ་གོན་
གྱི་རྫས་བཞི་དང་དངོས་གཞིའི་དབང་རྫས་སོགས་ཡོ་བྱད་ཐམས་ཅ་
ཐམས་ཅད་དང་ལྡན་པར་བྱེད་
དགོས་ཞེས་གསུངས་པ་ལྟར་དབང་རྫས་སོགས་ཡོ་བྱད་ཚང་མ་གྲ་སྒྲིག་ལེགས་པར་བྱས་ཏེ།
ལོ་འདིའི་དབྱར་གྱི་དུས་སུ། ས་དམར་དགོན་གྱི་བླ་མ་བརྩོན་འགྲུས། ཕྱིས་སུ་དགོན་དེའི་
རྡོ་རྗེ་སློབ་དཔོན་དུ་གྱུར་པ་བླ་མ་དཀོན་གསལ། བླ་མ་རིག་དགའ། བླ་མ་ཆོས་མཛད།
ཚེ་མཆོག་རྡོ་རྗེ། ཐུབ་བསྟན། དཔལ་ལྡན། སྟག་ལོ། བླ་མ་ཡོན་ཏན་བཟང་སོགས་བསླབ་
གསུམ་རྒྱན་གྱིས་མཛེས་ཤིང་ཉམས་རྟོགས་ཡོན་ཏན་གྱིས་ཕྱུག་པའི་སྐྱེས་ཆེན་དམ་པ་དུ་མ་
ལ་རབ་འབྱམས་དཀྱིལ་འཁོར་རྒྱ་མཚོའི་སྤྲོ་བསྡུས་བྱེད་པོ་མཚུངས་མེད་བླ་མ་རིན་པོ་ཆེས་
དཀྱིལ་འཁོར་གྱི་གཙོ་བོའི་སྐུར་བཞེངས་ཏེ། ཉིན་དང་པོ་རྒྱུད་སྡེ་དེ་ཉིད་ལྔ་པའི་དཀྱིལ་
འཁོར་གྱི་ དབང་གི་སྟ་གོན་དང་ཉིན་གཉིས་ པར་དངོས་གཞིའི་དབང་བསྐུར་རྒྱས་པར་
བསྩལ་ཞིང་དབང་དོན་མཚམས་སྦྱར་གསལ་ཞིང་རྒྱས་པ་ཐུགས་ཐོག་ནས་གནང་སྟེ། སློབ་
ཚོགས་དག་གི་རྒྱུད་ལ་སྐུ་བཞིའི་ས་བོན་ཐེབས་ངེས་སུ་མཛད། སློབ་མ་རྣམས་ལ་ཡེ་ཤེས་
ཕེབས་པ་སོགས་དག་པའི་ཉམས་སྣང་དུ་མ་དང་འཕར་གཡོ་སོགས་ལེགས་པའི་རྟགས་
མཚན་གསལ་བོར་བྱུང་། དེ་ནས་མུ་མཐུད་དུ་སློབ་ཚོགས་དེ་དག་ལ་ཀུན་མཁྱེན་མཆོད་ཆོག་
དང༌། ཆོས་རྗེ་ཀུན་མཁྱེན་ཆེན་པོའི་རྣམ་ཐར་ཚིགས་བཅད་མ་དང་། གུ་རུའི་བླ་སྒྲུབ། པད་
འབྱུང་རྣམ་ཐར་བཀའ་མ་ཡོངས་གྲགས་རབ་གསལ་སྣང་བ་རྡོ་རྗེའི་མེ་ལོང་། སྒྲོལ་མའི་
བུམ་གཏེར་འཇོག་ཐབས། རྡོར་སེམས་བཀླག་ཆོག རྟེན་སྙིང་བཀླག་ཆོག་སོགས་ཉིད་ཀྱིས་
མཛད་པའི་གསུང་ཆོས་མང་པོའི་ལྗགས་ལུང་ཡང་བཀའ་དྲིན་དུ་བསྩལ། འདི་སྐོར་ཞིག་ཏུ།
292



ཀུན་དགའ་ཤེས་རབ་གསལ་
བྱེད། ཤར་འཛམ་ཐང་པ་ངག་དབང་བློ་གྲོས་གྲགས་པའི་རྣམ་ཐར།
པོད་དང་པོ།
ཆོས་རྗེ་ཐམས་ཅད་མཁྱེན་པ་ཟླ་བྲལ་བླ་མ་མཆོག་གིས། ཁོང་གིས་སྔར་ལུང་བསྟན་པའི་མཁན་
སངས་རིན་གྱི་སྤུན་གྲྭ་གཞོན་ལེགས་རྟོགས་དང་། ཀུན་བྱམས་གཉིས་སོགས་ལ་སོ་སོར་ཐར་
པའི་སྡོམ་པ་ཚིགས་སྔ་མ་དགེ་བསྙེན་དང་། བར་མ་རབ་བྱུང་དགེ་ཚུལ་བཅས་ཀྱི་བསླབ་སྡོམ་
གནང་སྟེ་ཚུལ་ཁྲིམས་ཀྱི་བསླབ་པ་རིན་པོ་ཆེ་ལ་ཡང་དག་པར་བཀོད་པར་མཛད་དོ། །
བར་སྐབས་སུ། དད་ལྡན་གྱི་སློབ་བུ་ཁ་ཤས་ལ་ཆོས་རྗེ་ཀུན་མཁྱེན་ཆེན་པོའི་རྗེས་
གནང་གནང་ཚེ་སློབ་མ་འགའ་རེས་མཚུངས་མེད་བླ་མ་རིན་པོ་ཆེ་ཆོས་རྗེ་ཀུན་མཁྱེན་ཆེན་
པོ་དངོས་སུ་མཐོང་ཞིང་སྐུའི་གནས་བཞི་ནས་འོད་ཟེར་སྣ་ཚོགས་འཕྲོས་ཏེ་རང་གི་གནས་
བཞིར་ཐིམ་པའི་སྣང་བ་ཤར་ཞིང་འཕར་གཡོ་སྣ་ཚོགས་པ་བྱུང་། ཡང་བར་རེར་སློབ་མ་འགའ་
རེས་རྗེ་བླ་མ་རིན་པོ་ཆེ་བར་སྣང་དུ་རྟེན་མེད་པར་སྐུ་དཀྱིལ་ཀྲུང་ཞལ་འཛུམ་མདངས་དང་
བཅས་བཞུགས་ཡོད་པར་མཐོང་སྟེ་དད་གུས་ཚད་མེད་པ་སྐྱེས། གཞན་ཡང་འདི་སྐོར་གོང་
འོག་ཅི་རིགས་པར་རྔ་ཡུལ་ཆོས་སྡེ་ཆེན་པོ་ཀིརྟི་དགོན་གྱི་ཝམ་པ་སྤྲུལ་སྐུ་ཆོས་རྡོ་རྗེའམ་
ཆོས་གྲགས་ཞུ་བ་གྲྭ་བ་ཁ་ཤས་དང་བཅས་སྐྱབས་མཆོག་མཚུངས་མེད་མ་ཏི་རིན་པོ་ཆེ་
མཆོག་གི་མདུན་དུ་གསང་སྟབས་སུ་ཕེབས་པ་ལ་ཆོས་བཀའ་ཅི་རིགས་པ་གནང་། མཆོག་
སྤྲུལ་ཆོས་གྲགས་ཀྱིས་མཁས་པའི་དབང་པོ་རྗེ་བློ་གྲོས་གྲགས་པའི་གསུང་ཆོས་རྣམས་ནི་
སངས་རྒྱས་ཀྱི་གསུང་རྒྱལ་བའི་བཀའ་དང་གཉིས་སུ་མ་མཆིས་པ་རེད་ཅེས་བསྟོད་བསྔགས་
རྒྱ་ཆེར་མཛད། ཡང་དགོན་དེའི་དགེ་བཤེས་གྲོས་འཇམ་སོགས་བླ་གྲྭ་བཅུ་ཕྲག་ཙམ་སྐྱབས་
མགོན་མཆོག་གི་དྲུང་དུ་གསང་སྟབས་ཀྱིས་ཐེངས་འགར་ཕེབས་པ་ལ་གང་འདོད་ཀྱི་ཟབ་
ཆོས་མང་དུ་བསྩལ། འདི་སྐོར་ཡུལ་ཐག་རིང་སྟོད་ཟླ་ཆུའམ་རྫ་ཆུ་ཁའི་དགེ་ལུགས་པའི་ཆོས་
སྡེ་ཆེན་པོ་འོན་པོ་སྤྱོད་འཇུག་དགོན་གྱི་བླ་མ་ཤཱཀྱ་དང༌། མགོ་ལོག་ལུང་སྐྱ་དགོན་གྱི་བླ་མ་
ངེས་དོན་གྲགས་པ་གཉིས་ལ་བསྙེན་པར་རྫོགས་པ་དགེ་སློང་གི་སྡོམ་པ་གནང་སྟེ་ཚུལ་
293



ཇོ་ནང་དཔེ་ཚོགས།
སྤྱིའི་དེབ་དགུ་བཅུ་པ།
ཁྲིམས་ཀྱི་བསླབ་པ་ལ་བཀོད་ཅིང་སྒྲོལ་མའི་དབང་དང་སྦྱོར་དྲུག་སོགས་ཆོས་བཀའ་མང་
པོ་བཀའ་དྲིན་དུ་བསྩལ། བླ་མ་ཤཱཀྱ་ཕྱིས་སུ་བསྟན་པ་སྐྱར་དར་གྱི་དུས་སུ་རང་དགོན་འོན་
པོ་སྤྱོད་འཇུག་དགོན་པ་སླར་གསོའི་ཕྱོགས་ལ་མཛད་རྗེས་ཤིན་ཏུ་ཆེ་བ་ཞིག་ཡིན། ངེས་
དོན་གྲགས་པ་ཡང་བསགས་སྦྱང་ལ་བརྩོན་པ་ཆེན་པོས་ཚེ་དང་སྒྲུབ་པ་མཉམ་པ་ཞིག་ཏུ་
གྱུར། ཇི་སྐད་དུ། ཡོན་ཏན་ལྡན་ན་སྐྱེ་བོ་ཀུན། །མ་བསྡུས་པར་ཡང་རང་ཉིད་འདུ། །དྲི་ལྡན་
མེ་ཏོག་རྒྱང་རིང་ཡང་། །བུང་བ་སྤྲིན་གྱི་ཚོགས་བཞིན་འདུ། །ཞེས་གསུངས་པ་ལྟར། ཆོས་
རྒྱུད་སོ་སོ་དང་དགོན་སྡེ་སོ་སོ་ཡུལ་ཕྱོགས་ཐ་དད་ཐག་རིང་ཐུང་མང་པོ་ནས་རྗེ་བླ་མ་མཆོག་གི་
དྲུང་དུ་ཟབ་ཆོས་བདུད་རྩིའི་བགོ་སྐལ་ལེན་དུ་འོང་བའི་སྐལ་ལྡན་གྱི་གདུལ་བྱ་གྲངས་ལས་
འདས་སོ། །
འདི་སྐོར་གོང་འོག་ཅི་རིགས་པར་མགོ་ལོག་སྒྲུང་སྐོར་ཚོ་བས་བླ་མ་རྣམ་གཉིས་ལ་ན་
བཟའ་དང་གསོལ་ཟས་སོགས་ཀྱི་མཐུན་རྐྱེན་ཕུལ། བླ་མ་རྣམ་གཉིས་ཀྱིས་ཀྱང་སྒང་སྐོར་
ལ་ཡིག་ཆ་དང་དྲི་མེད་རྣམ་གཉིས་ཀྱི་སཱཙྪའི་བརྐོལ་ཕོར་སོགས་གནང་སྟེ་དགེ་བའི་སྐུལ་
མ་གང་མང་མཛད། འདི་སྐོར་གོང་འོག་ཅི་རིགས་སུ་མཁན་སངས་རིན་དང་བན་རྒན་ངག་
བསམ་གཉིས་ལ་ཉིད་ཀྱིས་མཛད་པའི་འཕོ་རྒན་མ་ཞེས་འཕོ་བ་ལྷན་ཐབས་དང་བཅས་པ་
རྒྱས་པར་ཁྲིད་དེ་ངག་བསམ་ལ་ཁྱོད་མཚམས་ལ་སྡོད་འཕོ་བ་ཉམས་ལེན་གྱིས། ཁྱོད་ཀྱིས་
གཤིན་པོའི་སྤུར་གྱི་མགོ་ནས་ཆུ་སེར་ཕུད་ནུས་མི་ནུས་ཁོང་གིས་ཉན་ཞེས་གསུངས། དེ་
ནས་ངག་བསམ་མཚམས་དམ་པོར་བཅད་དེ་འཕོ་བ་ཉམས་སུ་བླངས་ནས་འགྲུབ་རྟགས་
ཐོན་ཞིང་། གཞན་ལ་འཕོ་བ་བཏབ་ན་ས་རྟགས་ལྷུང་བ་སོགས་འཕོ་བ་ཐེབས་པའི་རྟགས་
མངོན་གསལ་དུ་ཡོད་པར་གྱུར། ལོ་འདིའི་སྟོན་དུས་སུ་སློབ་དཔོན་སངས་རྒྱས་གཉིས་པ་
རྒྱལ་བ་མཚོ་འཁྲུངས་དབང་པོའམ་གུ་རུ་མཚོ་སྐྱེས་རྡོ་རྗེ་དང་གཉིས་སུ་མ་མཆིས་པ་མཚུངས་
294



མཁན་ཀུན་དགའ་ཤེས་རབ་གསལ་བྱེད།
པོད་དང་པོ།
ཤར་འཛམ་ཐང་པ་ངག་དབང་བློ་གྲོས་གྲགས་པའི་རྣམ་ཐར།
མེད་སྐྱབས་མཆོག་མ་ཏི་རིན་པོ་ཆེ་ཁོང་གི་ཐུགས་ལ་བཀའ་གཏེར་གྱི་གུ་རུའི་རྣམ་ཐར་
ཚིགས་བཅད་མ་ཟུང་དུ་སྡེབ་པ་ཉུང་བསྡུས་གསུང་སྒྲོགས་དེང་སང་དུས་ཀྱིས་མནར་བ་
རྣམས་ལ་འདི་ཕྱི་ལེགས་དགེའི་ཆེད་ཉེར་མཁོར་དགོངས་ཏེ། སྔ་སོར་འདི་ལྟ་བུ་བྱེད་པའི་
ཐུགས་འདུན་ཡོད་པའི་ཁར་ཕྱིས་སུ་དེ་ལུགས་ཐུགས་སྲས་ཡོན་ཏན་བཟང་པོ་མཆོག་གིས་
ཐུགས་དགའ་སྤྲོ་ཚད་བྲལ་ངང་དངོས་རྫས་ལེགས་འབྱོར་ཕུན་སུམ་ཚོགས་པས་ཆ་རྐྱེན་ཉེར་
བསྒྲིགས་ཀྱི་བསྐུལ་མ་གཙོར་གྱུར། གཞན་ཡང་ཆོས་ལ་ཆེར་གཞོལ་བརྩོན་དཔལ་དང༌།
མོས་གུས་ལེགས་ལྟས་མངའ་བ་ཚོགས་གཉིས་མཚན་ཅན་དང་། ཆ་རྐྱེན་ལེགས་སྦྱར་དགེ་
མ་ཚུལ་ཁྲིམས་ལྷ་མོ་མ་བུ་སོགས་ཀྱི་དད་མོས་ཡང་དག་པའི་ངོར། གུ་རུ་མཚོ་སྐྱེས་རྡོ་རྗེའི་
རྣམ་པར་ཐར་པ་ཐུན་མིན་དག་སྣང་རྒྱན་གྱི་འཁོར་ལོ་ལས་ཆ་ཙམ་མངོན་པར་བརྗོད་པ་
བདེ་ཆེན་རྡོ་རྗེ་གཟི་འབར་ཞེས་བྱ་བ་ཤར་མར་སྤེལ་བཞིན་ཐུགས་སྲས་ཡོན་ཏན་བཟང་པོ་
མཆོག་གིས་ཡིག་རིས་སུ་ལེགས་པར་བྲིས། མཇུག་ཏུ་སྨྲས་པ། གུ་རུ་མཚོ་སྐྱེས་གཟུངས་མ་
རྗེ་འབངས་བཅས། །ངོ་མཚར་རྣམ་ཐར་ཚིགས་བཅད་ལེགས་བསྡེབས་གང་། །དུས་མཐའི་
བསྟན་འགྲོར་ལེགས་ཚོགས་ཉེར་སྤེལ་སླད། །ཆོས་མཆེད་ཡོན་ཏན་རབ་བཟང་ཕྱག་སོར་
འཕྲུལ། །རྨད་བྱུང་ངོ་མཚར་ཡིག་རིས་མཐོང་ཙམ་གྱིས། །དབང་མེད་དད་པས་ལུས་ཀྱི་སྤུ་
ལོང་གཡོ། །འདུ་བྱེད་རབ་དཀར་གང་དེས་བསྟན་པ་དང༌། །མ་ལུས་སྐྱེ་དགུའི་ཚོགས་ལ་
སྨན་བྱེད་ཤོག །ཅེས་པའི་བྲིས་བྱང་འདི་ཡང་མཚུངས་མེད་སྐྱབས་མཆོག་རིན་པོ་ཆེས་གསུངས་
སོ། །འདིས་མཚོན་ཐམས་ཅད་མཁྱེན་པ་མ་ཏི་ཀིརྟི་མཆོག་གི་བཀའ་འབུམ་ཡོངས་རྫོགས་
ཕལ་ཆེ་བའི་ཡི་གེ་པ་ནི་ཐུགས་ཟིན་ཉེ་གནས་མཆོག་གྱུར་ངག་དབང་ཡོན་ཏན་བཟང་པོས་
བགྱིས་པའོ། །རྣམ་ཐར་འདི་རྩོམ་པའི་སྐབས་སུ་རྗེ་བླ་མ་མཆོག་ལ་ཞལ་གཟིགས་སོགས་
ལེགས་པའི་རྟགས་མཚན་མང་པོ་དང༌། ཁྱད་པར་མཁའ་འགྲོ་ཡེ་ཤེས་མཚོ་རྒྱལ་གྱི་རྣམ་
295



ཇོ་ནང་དཔེ་ཚོགས།
སྤྱིའི་དེབ་དགུ་བཅུ་པ།
ཐར་རྩོམ་པའི་ཚེ་མནལ་དང་འོད་གསལ་འདྲེས་པའི་ངོར་ཡེ་ཤེས་མཚོ་རྒྱལ་དངོས་སུ་མདུན་དུ་
བྱོན་ཏེ་བདག་གི་རྣམ་ཐར་འདི་དང་འདི་ལྟ་བུའོ་ཞེས་གསུངས་པའི་གསལ་སྣང་བྱུང་བ་དང་།
ཉིད་ཀྱི་ཐུགས་སློབ་མཆོག་གྱུར་ཉམས་དང་རྟོགས་པའི་ཡོན་ཏན་ལེགས་པར་མངའ་བ་ཀ་
ཐོག་བླ་མ་ཚོགས་གཉིས་དཔལ་གྱི་ནམ་སྟོད་ཀྱི་མནལ་ལམ་དུ་ལྷོ་ནུབ་ཕྱོགས་སུ་རི་ཙིཏྟའི་
དབྱིབས་འདྲ་བ་གསུམ་ཡོད་པ་ལ་མི་ཤིན་ཏུ་མང་པོ་ཞིག་གིས་ཟངས་མདོག་དཔལ་རི་ལ་
སྨོན་ལམ་འདེབས་ཟེར་ཞིང་ཕྱག་འཚལ་བ་རྨིས། ནམ་སྨད་ཀྱི་མནལ་ལམ་དུ་རི་མཐོན་པོ་
ཞིག་གི་ལྷོ་ནུབ་ཀྱི་ངོས་ལ་བང་རིམ་སྟེང་འོག་གཉིས་ཡོད་པའི་བང་རིམ་འོག་མར་ཁོ་ཡོད་
པ་དང་། བང་རིམ་སྟེང་མར་སྐྱབས་མགོན་མ་ཏི་རིན་པོ་ཆེའི་
འི་གསུང་སྐད་ལྟ་བུ་ཐོས་པས་
མྱུར་དུ་དེར་སོང་བ་ན། གུར་ཆེན་པོ་ཞིག་གི་ནང་དུ་སྐྱབས་མཆོག་བླ་མ་རིན་པོ་ཆེའི་ཕྱག་
གིས་བུམ་པ་ཞིག་ནམ་མཁོར་བཏེགས་ཏེ་བདག་གི་དབང་འདི་སྔགས་རྙིང་མའི་ལུགས་ཀྱི་
དབང་གོང་མ་ཞིག་ཡིན་གསུངས་ནས་ཁོང་ཚོ་མི་ཚོགས་མང་པོ་ལ་བུམ་པའི་ཆུས་དབང་
བསྐུར་བ་རྨིས་པ་སོགས་ངོ་མཚར་བའི་ལེགས་མཚན་མང་པོ་བྱུང༌། འདི་དག་མཚུངས་མེད་
བླ་མ་མཆོག་གིས་སློབ་དཔོན་གུ་རུ་རིན་པོ་ཆེའི་རྣམ་ཐར་བརྩམས་པའི་འཕྲིན་ལས་ཀྱིས་
གདུལ་བྱ་སེམས་ཅན་གྲངས་ལས་འདས་པ་ཟངས་མདོག་དཔལ་རིར་འདྲེན་པའི་མཚན་
རྟགས་ཡིན་པར་སྣང་ངོ༌། །ལོ་འདིའི་ལོ་སྨད་དགུན་དུས་སུ་འདུལ་བ་འཛིན་པ་ཆེན་པོ་སྐྱབས་
མཆོག་མ་ཏི་རིན་པོ་ཆེས་མགོ་ལོག་ཡར་ཐང་ཨ་སྐྱོང་རྒྱ་དགོན་པ་སྨར་མདོ་སྔགས་བཤད་
སྒྲུབ་གླིང་གི་རྡོ་རྗེ་སློབ་དཔོན་ངག་དབང་དཀོན་མཆོག་གི་རྣམ་སྤྲུལ་རྒྱ་སྤྲུལ་སྐུའི་ཡང་སྲིད་
མཆོག་སྤྲུལ་ངག་དབང་བསྟན་འཛིན་ལ་བསྟན་པའི་ནང་མཛོད་སོ་ཐར་བསྙེན་པར་རྫོགས་པ་
དགེ་སློང་གི་སྡོམ་པ་དང་། དེ་དང་མཉམ་དུ་དགོན་དེའི་གྲྭ་གཞོན་ཤེས་རབ་དཔལ་ལ་དགེ་
ཚུལ་དང་དགེ་སློང་གཉིས་ཀ་དང༌། རྒྱ་སྤྲུལ་ངག་དབང་བསྟན་འཛིན་གྱི་གཅུང་སྤྲུལ་འཇིགས་
206



ཤར་འཛམ་ཐང་པ་ངག་དབང་བློ་གྲོས་གྲགས་པའི་རྣམ་ཐར།
ཡོད་དང་པོ།
མཁན་ཀུན་དགའ་ཤེས་རབ་གསལ་བྱེད།
མེད་རྒྱ་མཚོ་དང་གསང་ལུང་དགོན་གྱི་གྲྭ་གཞོན་སངྒ་སོགས་ལ་དགེ་ཚུལ་གྱི་བསླབ་སྡོམ་
རྣམ་པར་དག་པ་གནང་ཞིང་ལྷག་པ་ཚུལ་ཁྲིམས་ཀྱི་བསླབ་པ་རིན་པོ་ཆེ་ལ་ལེགས་པར་བཀོད།
དེ་སྐབས་དུས་གསུམ་མཁྱེན་པ་མཚུངས་མེད་མ་ཏི་རིན་པོ་ཆེས་ཐུགས་མངོན་མཁྱེན་གྱིས་
མ་འོངས་འབྱུང་འགྱུར་སྒྲིབ་མེད་གསལ་བར་གཟིགས་ཏེ་ཞལ་ནས་ཤེས་རབ་དཔལ་ལ་
ཁྱོད་མ་འོངས་པ་ན་འཛམ་ཐང་ཕྱོགས་སུ་ཐོས་བསམ་བྱེད་པར་འོང་ན་བཟང་ཞེས་གསུངས་
པ་ལྟར་ཕྱིས་སུ་ཤེས་རབ་དཔལ་གྱིས་འཛམ་ཐང་གི་ཉེ་འདབས་བཀྲ་ཤིས་ཆོས་ཐང་དགོན་
དུ་མཁས་ཤིང་གྲུབ་པའི་དབང་པོ་ངག་དབང་བློ་བཟང་འཕྲིན་ལས་རིགས་ཀྱི་ཅོད་པན་དུ་
བསྟེན་ཏེ་མདོ་སྔགས་གཞུང་
གས་གཞུང་ལུགས་རབ་འབྱམས་ལ་ཐོས་བསམ་སྒོམ་གསུམ་འཐའ་འཁྱོལ་
བར་བྱས་ཤིང་མདོ་སྔགས་གཞུང་ལུགས་རྒྱ་མཚོའི་ཕ་རོལ་ཏུ་སོན་ནས་ལོ་མང་པོར་རང་
དགོན་གྱི་མཁན་པོའི་འགན་བཞེས་ཏེ་མདོ་སྔགས་རིག་གནས་དང་བཅས་པའི་སློབ་ཁྲིད་
རྒྱ་ཆེར་གནང་། ད་ལྟ་ཡང་འཆད་རྩོད་རྩོམ་གསུམ་གྱིས་བསྟན་འགྲོའི་དོན་དུ་མཛད་རྗེས་
བླ་ན་མེད་པ་བཞག་དང་འཇོག་བཞིན་པ་འདི་གའོ། །འདི་སྐོར་སྒྲིབ་མའི་གསང་ལྡན་དང༌།
བློས་ཕུན་སོགས་ལ་སྔར་གསུངས་པའི་རྡོ་རྗེའི་རྣལ་འབྱོར་སྦྱོར་བ་ཡན་ལག་དྲུག་གི་ཁྲིད་
མཚམས་མན་ཆད་ཀྱི་ཁྲིད་ལུང་རྣམས་བཀའ་དྲིན་དུ་གནང་བ་འདྲ། ཡང་འདི་སྐོར་གོང་འོག་
ཅི་རིགས་པར། རྒྱལ་བ་ཀུན་དངོས་རྒྱལ་སྲས་སེམས་དཔའ་ཆེན་པོའི་ཚུལ་འཛིན་ཆོས་རྗེ་བླ་
མ་མཆོག་གིས། གཙང་ཆེན་མཆོག་སྤྲུལ་སྐུ་འབྲིང་སོགས་ལ་རྒྱལ་སྲས་དངུལ་ཆུ་ཐོགས་མེད་
ཀྱིས་མཛད་པའི་རྒྱལ་བའི་སྲས་ཀྱི་ལག་ལེན་སུམ་ཅུ་སོ་བདུན་མའི་ཁྲིད་ལུང་རྒྱས་ཤིང་གསལ་
བར་གནང་སྟེ། སུ་དག་འདོད་ཆེན་དབང་གིས་བདག་གི་ནོར། །ཐམས་ཅད་འཕྲོག་གམ་འཕྲོག་
ཏུ་འཇུག་ན་ཡང་། །ལུས་དང་ལོངས་སྤྱོད་དུས་གསུམ་དགེ་བ་རྣམས། །དེ་ལ་བསྔོ་བ་རྒྱལ་
སྲས་ལག་ལེན་ཡིན། །ཞེས་སོགས་དང་། བདག་གིས་བུ་བཞིན་གཅེས་པར་བསྐྱངས་པའི་མིས། །
197



ཇོ་ནང་དཔེ་ཚོགས།
སྤྱིའི་དེབ་དགུ་བཅུ་པ།
བདག་ལ་དགྲ་བཞིན་ལྟ་བར་བྱེད་ན་འང་། །ནད་ཀྱིས་བཏབ་པའི་བུ་ལ་མ་བཞིན་དུ། །ལྷག་
པར་བརྩེ་བ་རྒྱལ་སྲས་ལག་ལེན་ཡིན། །ཞེས་སོགས་གསུངས་པ་འདི་དག་ནི། གཞན་གྱིས་
ལོག་སྒྲུབ་བཟོད་པ་སོགས་ལ་གསུངས་པ་ཡིན་ཏེ། བྱང་ཆུབ་སེམས་དཔའ་གཞན་ཕན་བྱང་
ཆུབ་ཀྱི་སེམས་ལ་བརྟན་པ་ཐོབ་པ་མིན་ན་ལག་ལེན་ལ་ཐེབས་པ་ཤིན་ཏུ་དཀའ་མོད། དེང་
སང་གི་དུས་སུ་འདི་དག་ལ
་ལ་ངེས་པར་གཟབ་ནན་གྱིས་གོམས་འདྲིས་བྱེད་ཅིང་ལག་ལེན་
ལ་ཅི་ཐེབས་གང་ཐེབས་བྱེད་དགོས་པའི་དུས་སྐབས་ངོ་མ་དངོས་གནས་རེད། ཁྱད་པར་ལས་
རྒྱུ་འབྲས་ལ་ཡིད་ཆེས་གཏིང་ཟབ་བྱེད་པ་གལ་ཆེ་སྟེ། དེང་སྐབས་རིག་གསར་གྱི་གདུག་རྩུབ་
སྤྱོད་ངན་སོགས་ནི་སེམས་ཅན་སྤྱི་མཐུན་གྱི་ལས་ཚབས་ཆེན་ སྨིན་པ་ལས་བྱུང་བ་ཡིན་
པོས་གཞན་གྱིས་ལོག་སྒྲུབ་སོགས་མི་འདོད་པའི་རྐྱེན་ངན་དཀའ་འགག་དང་སྡུག་བསྔལ་
ཅི་བྱུང་ཡང་དེ་དག་རང་གི་སྔོན་གྱི་ལས་ངན་བསགས་པའི་འབྲས་བུ་ཡིན་པས། ལས་རྒྱུ་
འབྲས་ལ་ཡིད་ཆེས་བརྟན་པོའི་སྒོ་ནས་རྐྱེན་ངན་ལམ་ཁྱེར་དང༌། དགེ་སྡིག་གཏོང་ལེན་
བྱེད་པ་སོགས་ཤིན་ཏུ་གལ་ཆེ་ཞེས་གདུལ་བྱ་སློབ་ཚོགས་ཐམས་ཅད་ལ་ཐོག་མཐའ་བར་
གསུམ་དུས་རྣམ་ཀུན་ཏུ་ནན་ཏན་གྱིས་ཡང་ཡང་གསུངས་ཤིང་། ཁྱད་པར་དུ་འདི་སྐོར་དུས་
ཀྱི་དབང་གིས་ལས་རྒྱུ་འབྲས་ལ་ལོག་ལྟ་དང་སྐུར་འདེབས་བྱེད་ཅིང་། རང་རྒྱུད་ཀྱི་དགེ་རྩ་
གཅོད་མཁན་གྱི་རྨོངས་རྟུལ་ཤིན་ཏུ་མང་བས། དེ་དག་ལ་ཕན་པའི་ཆེད་དུ་དགོངས་ཏེ། ལས་
རྒྱུ་འབྲས་ཀྱི་རྣམ་བཞག་སྟོན་པའི་བསྟན་བཅོས་བཀའ་དང་དགོངས་འགྲེལ་གྱི་ལུང་མང་
པོའི་རྒྱབ་རྟེན་དང༌། ཁྱད་པར་ལས་རྒྱུ་འབྲས་དང་འབྲེལ་བའི་སྔོན་གྱི་ལོ་རྒྱུས་གཏམ་རྒྱུད་
མང་པོ་དང་བཅས་པའི་གཞུང་ཞིག་རྩོམ་པར་བཞེད་དེ། དབུ་རྩོམ་པ་ཙམ་མཛད་ན་ཡང་
དུས་ངན་གྱི་སེམས་ཅན་བསོད་ནམས་དམན་པའི་དབང་གིས་བར་ཆད་སྣ་ཚོགས་དང་
འཕྲད་དེ་རྩོམ་པའི་སྐལ་བ་དང་མ་ལྡན་ནོ། །འདི་སྐོར་ཞིག་ཏུ་མཁས་གསལ་གྱིས་བྱིས་པ་
298



ཤར་འཛམ་ཐང་པ་ངག་དབང་བློ་གྲོས་གྲགས་པརཾ་རྣམ་ཐར།
མཁན་ཀུན་དགའ་ཤེས་རབ་གསལ་བྱེད།
པོད་དང་པོ།
ཆུང་ངུ་ཞིག་ལ་ནད་ཀྱིས་ཐེབས་ནས་མཚུངས་མེད་སྐྱབས་མཆོག་མ་ཏི་རིན་ཆེའི་དྲུང་དུ་སྐྱབས་
བཅོལ་དང་བྱིན་རླབས་ཞུས་ཚེ་བླ་མ་རིན་པོ་ཆེའི་ཞལ་ནས་སྐྱོན་མེད་བདག་གིས་རྗེ་བཙུན་
སྒྲོལ་མ་ལ་སྐྱབས་བཅོལ་བྱེད་ཅེས་གསུངས་ཤིང་བྱིན་རླབས་གནང་། དེ་ནས་མཁས་གསལ་
གྱིས་བྱིས་པ་ཁྲིད་དེ་གྲུབ་པའི་དབང་པོ་སྨན་རམས་པ་བླ་མ་བློས་འཕྲིན་གྱི་མདུན་དུ་སྐྱབས་
འཇུག་དང་སྨན་བཅོས་བྱེད་པར་ཞུས་ཤིང་སྐྱབས་མགོན་མ་ཏི་མཆོག་གི་མདུན་དུ་སོང་ཚུལ་
རྣམས་ཞུས་པ་ན། བླ་མ་བློས་འཕྲིན་ཁོང་གི་ཞལ་ནས་མཁས་གསལ་ལ་ཁྱོད་ཀྱིས་བླ་མ་བློ་
གྲོས་གྲགས་པ་ལ་བྱིས་པའི་ནད་ཅི་ཡིན་དང༌། སྨན་བཅོས་ཇི་ལྟར་བྱས་ན་དགའ་ཞེས་དྲིས་
སམ་ཞེས་གསུངས། ཁོས་དེ་ནི་མ་ཞུས་ཞེས་སྨྲས་པ་ལ། བླ་མ་བློས་འཕྲིན་གྱིས་ཁྱོད་ལ་གནམ་
རྡིབ།༽ ཁྱོད་ཀྱིས་བླ་མ་བློ་གྲོས་གྲགས་པ་ལ་ཞུས་ན་བླ་མ་བློ་གྲོས་གྲགས་པ་ལ་ནི་རྣམ་མཁྱེན་
ཟེར་བའི་སྒྲ་བོ་ཆེ་དེ་ཨ་ཏོ་ ཨ་ཏོ་ཡོད་རྒྱུ་རེད། ཅེས་བསྟོད་བསྔགས་མཛད། གཞན་ཡང་
རབ་འབྱམས་གཞུང་ལུགས་སྨྲ་བ་ལ་མགྲིན་པ་གཟེངས་སུ་མཐོ་བའི་མཁས་པའི་དབང་པོ་བློ་
བཟང་འཕྲིན་ལས་མཆོག་གིས་རྗེ་དམ་པ་འདི་ཉིད་ཀྱི་ཆེ་བའི་ཡོན་ཏན་ལ་བསྔགས་བརྗོད་
ཀྱི་མེ་ཏོག་དུས་སུ་འཐོར་བ་འདི་ལྟར། རིགས་ཀུན་འདུས་པའི་རྡོ་རྗེ་འཆང་ཆེན་གྱི་། །ཡེ་ཤེས་
རྒྱུ་འཕྲུལ་དྲྭ་བའི་རོལ་གར་ལས། །དཀྱིལ་འཁོར་འཁོར་ལོ་ཀུན་བདག་གཏན་གྱི་སྐྱབས། །
བློ་གྲོས་གྲགས་པ་སྙིགས་ དུས་འགྲོ་བའི་མགོན། །ཞེས་དང་། རྗེ་བཙུན་ཨཱརྱ་ཏཱ་རེས་རྗེས་
བཟུང་ནས། །མདོ་སྔགས་རྒྱུད་སྡེ་རྒྱ་མཚོའི་ དགོངས་དོན་རྟོགས། །འཆད་རྩོད་རྩོམ་པས་
ཐུབ་བསྟན་གསལ་བར་མཛད། །བློ་གྲོས་གྲགས་པའི་ཞབས་ལ་ཕྱག་འཚལ་ལོ། །ཞེས་དང་།
གྲངས་མེད་རྒྱལ་བ་བྱོན་ཀྱང་མ་ཐུལ་བའི། །མ་རུངས་སྙིགས་དུས་འགྲོ་ལ་ལམ་སྟོན་པའི། །
བཤེས་གཉེན་ཚུལ་བཟུང་སྐྱབས་མགོན་ཐུགས་རྗེ་ཅན། །གསོལ་བ་འདེབས་སོ་བདག་རྒྱུད་
བྱིན་གྱིས་རློབས། །ཞེས་སོགས་དོན་དང་མཐུན་པའི་བསྔགས་བརྗོད་རྒྱ་ཆེར་ཕུལ་ལོ། །འདི་
29



ཇོ་ནང་དཔེ་ཚོགས།
ན་ཡང་
སྤྱིའི་དེབ་དགུ་བཅུ་པ།
སྐོར་གོང་འོག་ཅི་རིགས་པར། ཡུལ་བའི་འགོ་ཁྲིད་པ་འཇིགས་ཕུན་གྱིས་མཚུངས་མེད་བླ་
མ་མཆོག་ལ་ད་སྐབས་ཀྱི་སྲིད་ཇུས་ལ་ལྷོད་ཡངས་དང་རང་རེར་བདེ་སྐྱིད་ཅུང་ཟད་རེ་ཡོང་
རྒྱུ་ཡོད་མེད་ཞུས་ཚེ། ཁོང་གི་ཞལ་ནས། སྤྱི་ཚོགས་རྙིང་པ་ལྟར་གྱི་རང་དབང་ཞིག་དཀའ་
ང་བདེ་སྐྱིད་རང་དབང་ཞིག་མི་རིང་བར་ཡོང་ངེས་ཡིན་ཡང་རང་རེ་གཉིས་ཀྱིས་དེ་
སྒུག་ཐུབ་རྒྱུ་མ་རེད་ཅེས་གསུངས་པ་དང་། ཡང་བསེས་བསོ་ཟེར་བ་ཞིག་གིས་རང་གི་ཁུ་
བོའམ་ཕུ་བོའི་དོན་དུ་རིམ་གྲོ་ཅི་དགོས་ཞུས་པ་ན། ཁོང་གི་ཞལ་ནས་ཁྱོད་ཀྱི་ཁུ་བོའམ་ཕུ་
བོ་དང་ངེད་གཉིས་ཡུན་རིང་མི་སྡོད། རིམ་གྲོ་བསྒྲུབ་མི་དགོས། ཁྱོད་ཚང་ཁྱིམ་ཚང་གི་རིམ་
གྲོར་རྟ་མགྲིན་ཞིག་བཏོན་ན་བཟང་ཞེས་གསུངས་པ་དང་། ཡང་དུས་གསུམ་མཁྱེན་པ་མ་
ཏི་ཀིརྟི་མཆོག་གི་ཞལ་ནས་ནམ་ཞིག་མ་འོངས་པ་ན་འཛམ་ཐང་གི་གྲོང་བ་རྣམས་ཕར་ངོས་
དང་ཨ་མགོན་ཐང་དུ་གནས་སྤོ་བའི་དུས་ཤིག་ཀྱང་ཡོད་ངེས་ཡིན། ཞེས་གསུངས་པ་སོགས་
ཇི་ལྟ་བ་བཞིན་དུ་གྱུར་ཏོ། །འདི་སྐོར་ཞིག་ཏུ། ཡུལ་གྱི་རྒན་པོ་ནད་པ་ཞིག་འཆི་མ་ནུས་པའི་ཚེ་
བྱུར་ཡག་བླ་མ་ཆོས་མཛད་ཀྱིས་ཐུགས་རྗེའི་གཏེར་མཛོད་མ་ཏི་རིན་པོ་ཆེ་ལ་ཞུས་པས། ཁོང་
གིས་བླ་མ་ཆོས་མཛད་དང༌། ར་འོབས་བརྩོན་འགྲུས་སོགས་བླ་གྲྭ་བཅུ་ཕྲག་ཙམ་ཞིག་ལ་
ཉིད་ཀྱིས་མཛད་པའི་འཕོ་བ་ཁྲིད་དེ་འཕོ་བ་འདི་གཤིན་གསོན་སུ་ལ་འདོན་ན་རབོ་ན་ཟབ་
ལམ་འཕོ་བའི་བརྒྱུད་པའི་བླ་མ་རྣམས་འབྱོན་པ་དང་། ཐ་ན་བླ་མ་དེ་དག་ལ་འབྲེལ་བཞག་པ་
དང་འདྲ་ཞེས་ཡང་ཡང་གསུངས། དེ་ནས་བླ་མ་ཆོས་མཛད་ཀྱིས་ནད་པ་ལ་འཕོ་བ་བཏོན་
པས་དེ་མ་ཐག་ནས་ནད་པ་ཟུག་གཟེར་སོགས་མི་བདེ་བ་མེད་པར་ཚེ་འཕོས་སོ། །ཡང་བསོ་
པེས་ཟེར་བ་སྙིང་ནད་ཀྱིས་གཟིར་ཏེ་བྱིན་རླབས་གཏེར་མཛོད་བླ་མ་མཆོག་ལ་ཞུས་པ་
ཁོང་གི་ཞལ་ནས། ཁྱོད་ཀྱི་ནད་དེ་རྣམ་རྟོག་ཙམ་ཡིན་པས་ཅི་ཡང་སྐྱོན་མེད་སང་ཉིན་ནས་
དྲག་ངེས་ཡིན་གསུངས་ཤིང་བྱིན་རླབས་བྱས་ཏེ་སྔགས་ཆུ་ཞིག་གནང་བས་ཁོའི་ནད་ཕྱིར་
300



ཤར་འཛམ་ཐང་པ་ངག་དབང་བློ་གྲོས་གྲགས་པའི་རྣམ་ཐར།
པོད་དང་པོ།
།
མཁན་ཀུན་དགའ་ཤེས་རབ་གསལ་བྱེད།
ཉིན་ནས་གཞི་མེད་སངས་དྲག་ཏུ་སོང་ངོ༌། །
ཞེས་སྙིགས་དུས་ཀྱི་ཐམས་ཅད་མཁྱེན་པ་ཆེན་པོ་ཤར་འཛམ་ཐང་པ་ངག་དབང་བློ་གྲོས་
གྲགས་པའི་རྣམ་པར་ཐར་པ་དད་པའི་པདྨོ་བཞད་པའི་ལེགས་བཤད་ཉི་མའི་འོད་ཟེར་ཞེས་བྱ་
བ་ལས་སྐུ་ཚེའི་སྨད་ཨ་མགོན་གྲོང་དུ་བཞུགས་ཏེ་གདུལ་བྱའི་ལྷག་མ་རྣམས་བསྐྱངས་ཤིང་
ཐུབ་བསྟན་ཉམས་པ་སླར་གསོ་རྒྱ་ཆེར་མཛད་པའི་སྐབས་ཏེ་བཅུ་གཅིག་པའོ།།
ས་བཅད་ལྔ་པ་རེ་ཞིག་ཞིང་འདིའི་གདུལ་བྱ་རྫོགས་ཤིང་སྐུ་ཚེ་འདིའི་མཛད་པ་མཐར་
ཕྱིན་ཏེ་ཐ་མའི་མཛད་པ་བསྟན་པའི་ཚུལ། རྗེ་བླ་མ་རྡོ་རྗེ་འཆང་དགུང་གྲངས་ང་དྲུག་བཞེས་
པ་རབ་བྱུང་བཅུ་དྲུག་པའི་སྲིན་པོ་ཞེས་ཤིང་ཡོས་(༡༩༧༥༽ལོ་སྔར་འཛམ་ཐང་ནས་ཨ་མགོན་
དུ་བྱོན་པ་ནས་བཟུང་སྐབས་དང་སྐབས་སུ་ཉིད་ཀྱི་ཞལ་ནས་ཁོང་ཡུན་རིང་དུ་མི་བཞུགས་
པའི་གསུང་ཟུར་བྱུང་ཞིང་། ཁྱད་པར་ལོ་འདིར་ཁོང་ཞིང་འདིར་སྡོད་པ་ལས་ཤམྦྷ་ལར་སོང་
ན་བསྟན་འགྲོའི་དོན་རླབས་ཆེ་ཚུལ་སོགས་ཡང་ཡང་གསུངས། འདི་སྐོར་རྡོ་ཁོག་ནས། རྒྱལ་
བ་བཀའ་བརྒྱུད་པའི་གྲུབ་མཐའ་འཛིན་པའི་ཆོས་སྡེ་ཆེན་པོ་དགོན་འགབ་མ་ནས། བླ་མ་
བློས་སྦྱིན་ཟེར་བ་ཞིག་སྐྱབས་རྗེ་བླ་མ་མཆོག་གི་དྲུང་དུ་ཕེབས་ཏེ་ཞུས་པའི་ངོར། བསྙེན་པར་
རྫོགས་པ་དགེ་སློང་གི་སྡོམ་པ་གནང་ཞིང་། འཆི་ཁར་རྩ་བའི་བླ་མ་ལ་དོད་པ། འདི་སྣང་
གི་ཞེན་ཆགས་མཐའ་དག་གཅོད་པ། བླ་མའི་ཐུགས་དང་རང་སེམས་དབྱེར་མེད་དུ་འཇོག་
པ་གསུམ་གལ་ཆེ་ཚུལ་སོགས་འཆི་ཁའི་གདམས་པ་ཟབ་མོ་གནང་ཞིང་། གནས་ལུགས་
ཕྱག་རྒྱ་ཆེན་པོ་དང་སྦྱར་བའི་འཕོ་བ་བསྡུས་པ་ཞིག་ཀྱང་ལྗགས་རྩོམ་མཛད། འདི་སྐོར་རྔ་
ཡུལ་གྱི་ཇོ་ནང་པའི་ཆོས་སྡེ་ཆེན་པོ་བསེ་དགོན་ཐུབ་བསྟན་ཕྱོགས་ལས་རྣམ་རྒྱལ་གླིང་ གི་
སྔགས་ཀྱི་རྡོ་རྗེ་སློབ་དཔོན་རྟོགས་པའི་དབང་ཕྱུག་ཆེན་པོ་བླ་མ་ཀུན་དགའ་རྒྱལ་མཚན་མཆོག་
གིས་ཁོང་གི་སློབ་མ་ཡོན་ཏན་དང༌། ཚེ་དབང་བཀྲ་ཤིས་གཉིས་རིགས་བརྒྱའི་ཁྱབ་བདག་
301



ཇོ་ནང་དཔེ་ཚོགས།
སྤྱིའི་དེབ་དགུ་བཅུ་པ།
རྡོ་རྗེ་འཆང་ལྷར་བཅས་འགྲོ་བའི་སྐྱབས་གཅིག་མཚུངས་བྲལ་མ་ཏི་རིན་པོ་ཆེའི་དྲུང་དུ་ཆེད་
ཀྱིས་མངགས་ནས། བླ་མ་ཀུན་རྒྱམ་ཚང་གི་ཉམས་སྣང་ལ། བར་བར་ནམ་མཁའ་སྟོང་པ་ལ་
རྟེན་མེད་དུ་བཞུགས་པའི་སྣང་བ་དང་། གངས་རི་ལྟ་བུའི་སྣང་བ་སོགས་ཉམས་སྣང་སྣ་ཚོགས་
འཆར་བ་རྣམས་སྐྱབས་རྗེ་བླ་མ་མཆོག་ལ་ཞུས་པ་ན། ཁོང་གི་ཞལ་ནས། འོ་ངོ་སོ་བསྟོད།
ཉམས་དེ་དག་ནི་ཀུན་གཞིའི་རྣམ་ཤེས་ཀུན་གཞིའི་ཡེ་ཤེས་སུ་འགྱུར་བཞིན་པའི་ཉམས་ཡིན་
པས་ཤིན་ཏུ་བཟང་། ད་ནི་ཁོང་ལ་ཁྱེད་ཀྱིས་ཉམས་བྱུང་རྒྱལ་དུ་སྐྱོང་ལ་ཐུགས་དྭངས་མོ་དང་
སྐྱིད་པོ་བག་ཡངས་གྱིས་ལ་བསྟན་འགྲོའི་དོན་དུ་བཞུགས་དགོས། ཞེས་སོགས་ངོ་སྤྲོད་དང་
བཞུགས་ཞུ་སོགས་ཕུལ། སྐབས་དེར་གྲྭ་བ་དེ་གཉིས་ཀྱི་ངག་ལམ་བརྒྱུད་དེ་ཐམས་ཅད་མཁྱེན་
པ་མ་ཏི་རིན་པོ་ཆེ་ལ་བླ་མ་ཀུན་རྒྱམ་གྱིས་བསེ་དགོན་རྡོ་རྗེ་སློབ་དཔོན་སྔ་མ་བླ་མ་ཆོས་ རྒྱམ་
གྱི་ཐུགས་དགོངས་ལྟར་ཇོ་ནང་ཕུར་བའི་གཞུང་ཁྲིད་རྒྱས་པ་ཞིག་རྩོམ་པར་ཞུས་པ་དང་། ཇོ་
ནང་བསྟན་པའི་རྩ་ལག་དམ་པར་གྱུར་པ་ཆེན་པོ་བསེ་དགོན་གྱི་རྡོ་རྗེ་སློབ་དཔོན་གསར་
བ་བླ་མ་ཐུགས་རྗེ་དཔལ་གྱིས་དབུ་མ་གཞན་སྟོང་གི་མཐའ་དཔྱོད་དགག་བཞག་སྤང་གསུམ་
དང་ལྡན་པ་ཞིག་རྩོམ་པར་ཞུས་པ་ལ། ཐུགས་བརྩེ་བ་ཆེན་པོའི་བདག་ཉིད་རྗེ་བླ་མ་མཆོག་
གི་ཞལ་ནས་གནས་སྐབས་སྐུལ་བ་པོའི་སེམས་མི་ཕམ་པ་དང་ངོ་མི་ལྡོག་ཙམ་དུ། དེ་གཉིས་ཀ་
ལ་དུས་དང་སྐལ་བ་རེ་ལྡན་ན་དགའ་ཞིང་སྤྲོ་བ་ཡིན་ཞེས་གསུངས། དེ་སྐབས་གྲྭ་བ་དེ་གཉིས་
ཀྱིས་ཞུས་པའི་ངོར། བསེ་དགོན་གྱི་རྡོ་རྗེ་འཛིན་པ་བླ་མ་བསྟན་ཆོས་ཀྱི་སྤྲུལ་སྐུ་མྱུར་བྱོན་དང་།
བླ་མ་ཀུན་རྒྱམ་གྱི་བླ་སྒྲུབ་དང་སྐྱེ་འཕྲེང་གསོལ་འདེབས། བསེ་དགོན་པའི་བླ་མ་ཡེ་ཤེས་
ཀྱིས་གསར་དུ་བཞེངས་པའི་སྦྱོར་དྲུག་གི་ངོ་སྤྲོད་ནང་མའི་པར་ཤིང་གི་དཔར་བྱང་སྨོན་
ཚིག་རྣམས་རྩོམ་པར་མཛད་དེ་ལུང་ཡང་གནང༌། བླ་མ་ཐུགས་རྗེ་དཔལ་གྱི་བཀའ་ལྟར་མར་
མེའི་སྨོན་ལམ་རྩོམ་པར་ཞུས་ པ་ རྗེས་ནས་བརྩམས། གྲྭ་བ་དེ་གཉིས་ལ་ཆོས་འབྲེལ་དུ།
302



མཁན་ཀུན་དགའ་ཤེས་རབ་གསལ་བྱེད།
ཤར་འཛམ་ཐང་པ་ངག་དབང་བློ་གྲོས་གྲགས་པའི་རྣམ་ཐར།
པོད་དང་པོ།
ཇོ་ནང་ཀུན་མཁྱེན་ཆེན་པོའི་སྐྱེས་རབས་རྣམ་ཐར་བསྡུས་པ་དང༌། ཉིད་ཀྱིས་མཛད་པའི་
འཕོ་བ་རྒྱས་པ་ལྷན་ཐབས་དང་བཅས་པའི་ཁྲིད་ལུང་སོགས་ཆོས་བཀའ་ཟབ་མོ་ཅི་རིགས་པ་
བཀའ་དྲིན་དུ་བསྩལ། སྐབས་དེར་རྗེ་མཚུངས་མེད་ བླ་མ་མཆོག་གིས་ གྲྭ་བ་དེ་གཉིས་ལ་བླ་
མ་ཐུགས་རྗེ་དཔལ་གྱིས་ཀུན་མཁྱེན་ཡབ་སྲས་བཅོ་ལྔའི་རྣམ་ཐར་གྱི་ཡི་གེའི་པར་ཤིང་གསར་
སྐྲུན་བྱས་མ་བྱས་དྲིས་པ་ལ། ཁ་ཅིག་གིས། དེའི་ཚིག་ལ་ཞིབ་ཆ་ཆེར་མེད་ཟེར་བས་པར་མ་
བསྐོས་ཞེས་ཞུས་ཚེ། ཁོང་གི་ཞལ་ནས། སྔོན་བྱོན་མཁས་དབང་དམ་པ་རྣམས་ཀྱིས་ཚིག་
ལ་ཞིབ་ཆ་གཙོ་བོ་མི་བྱེད་པར་དོན་ལ་ཞིབ་ཆ་གཙོ་བོ་བྱེད་པ་རེད། དེང་སྐབས་གསར་
བྱོན་གྱི་མཁས་པ་རྣམས་ནི་དོན་གྱི་ཞིབ་ཆ་གལ་ཆེན་མི་བྱེད་པར་ཚིག་གི་ཞིབ་ཆ་གཙོར་འདོན་
བྱེད་པ་རེད། རྣམ་ཐར་ཡི་གེ་པར་དུ་འཁོད་ན་བཟང་ཞེས་གསུངས་སོ། །
འདི་སྐོར་ཐམས་ཅད་མཁྱེན་པ་མཚུངས་མེད་བླ་མ་མཆོག་གི་མནལ་དང་འོད་གསལ་
འདྲེས་པའི་ཉམས་སྣང་ལ་ཤར་བའི་མ་འོངས་ལུང་བསྟན་ཁོང་ཉིད་ཀྱིས་ ཡི་གེ་བྲིས་པ་
འདི་ལྟར། ཏཱ་རེས་རྗེས་བཟུང་ཁོ་བོ་མ་ཏི་ཡི་རྨི་ལམ། །སྙིང་དབུས་དྭངས་མའི་འོད་གསལ་
སྙིང་ལ་དེ་ཤར་སོང་། །ངོ་མཚར་གངས་དཀར་རི་རྩེར་ཟླ་བ་ཞིག་ཤོར་ཚེ། །ཡ་མཚན་ཆེ་བའི་
གསེར་གྱི་རི་ཞིག་ལ་ལོག་སོང་། །འོད་ཟེར་དེས་འཇིག་རྟེན་མུན་པའི་སྨག་རུམ་དེ་སེལ་
ལོ། །ལྷུན་པོའི་རྩེ་ལ་གསེར་བྱ་སེར་པོ་ཞིག་བབས་ནས། །གསུང་སྐད་སྙན་མོས་སྡོམ་ཚིག་
འདི་འདྲ་ཞིག་བསྒྲགས་སོ། །ཡ་ཧོ་ཧེ་ཧ། ཨེ་མ་ངོ་མཚར་ཆེ་འོ་རྒྱལ་བའི་བསྟན་པ་རིན་
ཆེན་རྒྱས་སོ། །ཟེར་ནས་བདག་གི་སྙིང་དབུས་ལ་ཐིམ་པ་འདྲའོ། །རྨི་ལམ་འོད་གསལ་ལ་
ཤར་དགོས་པ་གལ་ཆེ། །མ་འོངས་དོན་གནད་ཆེ་བ་ཞིག་ཡིན་པར་ཤེས་ནས་སྙིང་ཁམས་
རླུང་གིས་སྤྲུགས་༼དཀྲུགས་༽ནས་དབང་མེད་དུ་བྲིས་སོ། །དེ་ཡི་དོན་བཤད་ན། ཨ་ཡ་ཡ་
མི་རྒན་དམར་པོ། ། ཨོ་ཧོ་ཧོ་མི་རྟག་རྙི་ཡིས། །ཨེ་ཧེ་ཧེ་བཟུང་བའི་དུས་ཚོད། །ཨ་ཧྭ་ཧ་
T!
31



ཇོ་ནང་དཔེ་ཚོགས།
སྤྱིའི་དེབ་དགུ་བཅུ་པ།
བསྐལ་གསུམ་རྫོགས་ཐལ། །ཨེ་ཨེ་བཅོ་ལྔའི་ལྷ་ཞལ། །མ་མ་མ་ཧའི་འཛི་ གིའི་མཁའ་༽
ནས། །ངོ་ངོ་ལྷང་ངེར་ཤར་དུས། །མཚར་མཚར་ལྷ་བྱ་ངང་སེར། །ཆེ་ཆེ་ཆེ་བའི་གདན་སར། །
འོ་འོ་ཅང་ཤེས་ཤར་དུས། །རྒྱལ་རྒྱལ་རྒྱལ་སར་འཁོད་དོ། །བུའི་བའི་རྐང་གཉིས་མི་ལ། །
བསྟན་བསྟན་ཆོས་སྲིད་ཟུང་འཇུག །པ་པ་དབྱངས་སྙན་རོལ་མོ། །རིན་རིན་སྲིད་གསུམ་
བསྒྲག་གོ །ཆེན་ཆེན་རྒྱལ་ བའི་བསྟན་པ། །རྒྱུས་རྒྱས་བསྐལ་མཐར་༼མཐའི་༽བར་དུ། །
སོ་སོ་མི་ནུབ་དར་སོ་རོ༽། །ཞེས་ཉིད་ཀྱིས་ཕྱག་བྲིས་གནང་འདུག འདི་དང་དགུང་གྲངས་
བཞི་བཅུ་པ་ས་ཕག་༼༡༩༥༩༽ལོར་རྗེ་བླ་མ་མཆོག་གི་རྨི་ལམ་འོད་གསལ་དུ། བཅོ་ལྔའི་
ལྷ་ཞལ་དུང་ལྟར་དཀར་བས་ལྟོས། །བཅོ་ལྔའི་ལྷ་གསུང་དུང་ལྟར་སྙན་པས་ཉོན། །ཞེས་
པའི་སྒྲ་གྲག་པར་གསུངས་པ་གཉིས་ཀྱི་བར་དུ་ལོ་འཁོར་བཅོ་ ལྔ་ལྷག་ཙམ་སོང་ཞིང་། འདི་
ནས་མི་རིང་བར་རིག་གསར་ཟིང་འཚུབ་ཀྱི་མཇུག་རྫོགས་ཏེ། རྒྱལ་བའི་བསྟན་པ་རིན་པོ་
ཆེ་སླར་ཡང་དར་ཞིང་རྒྱས་པ་དང་ཤིན་ཏུ་མཐུན་པས་ཐུན་མོང་ཕྱིའི་སྣང་ངོར་རྨི་ལམ་གྱི་
ཚུལ་ལྟ་བུ་ཙམ་ཡིན་ཡང་། དོན་ལ་དུས་གསུམ་ཅིག་ཆར་མཁྱེན་པའི་སངས་རྒྱས་དངོས་ཀྱི་
ལུང་བསྟན་དང་ཁྱད་པར་ཅུང་ཟད་ཀྱང་མེད་པའི་ཆེས་ཤིན་ཏུ་ཡ་མཚན་ཞིང་ཡིད་ཆེས་ཀྱི་
དད་པ་དབང་མེད་དུ་སྐྱེ་བའི་བསམ་ཡུལ་ལས་འདས་པ་ངོ་མཚར་རྨད་དུ་བྱུང་བའི་རྣམ་
པར་ཐར་པའོ། །
འདི་སྐོར་གོང་འོག་ཅི་རིགས་པར་ཨ་མགོན་བློ་གྲོས་བཟང་སོགས་ལ་ཟབ་ལམ་རྡོ་
རྗེའི་རྣལ་འབྱོར་སྦྱོར་བ་ཡན་ལག་དྲུག་པའི་སྔོན་འགྲོ་ནས་རིམ་བཞིན་ཁྲིད། ཡུལ་བའི་བློ་
གྲོས་འཕེལ་ སོགས་ལ་སྦྱོར་དྲུག་དངོས་གཞི་སོར་སྡུད་སོགས་ཀྱི་ཟབ་ཁྲིད་གནང་། ཡུལ་
བའི་
རི་བཤད་སྒྲུབ་དཔལ་སོགས་ལ་ཡང་ སྦྱོར་དྲུག་གི་སྔོན་འགྲོའི་ཁྲིད་ལུང་གནང་། ཡང་
འཛི་ སྲིབ་ བསྟན་ འཛིན་རྡོ་ རྗེ་ སོགས་ལ་སྦྱོར་དྲུག་གི་སྔོན་འགྲོའི་ཁྲིད་ལུང་གནང་། དེ་
304



མཁན་ཀུན་དགའ་ཤེས་རབ་གསལ་བྱེད
ཤར་འཛམ་ཐང་པ་ངག་དབང་བློ་གྲོས་གྲགས་པའི་རྣམ་ཐར།
པོད་དང་པོ།
སྐབས་བསྟན་འཛིན་རྡོ་རྗེས་རྗེ་བླ་མ་མཆོག་ལ་སྦྱོར་དྲུག་གི་ཁྲིད་ཡོངས་རྫོགས་གསུང་བར་
ཞུས་ཚེ། ཉིད་ཀྱི་ཞལ་ནས། མི་སྐྱོན་ཁོང་གིས་ཁྲིད་རྒྱུ་མ་འོང་ན་ཡང་། རྗེས་ནས་ཡོན་ཏན་
བཟང་གིས་དལ་མོ་བྱས་ནས་རིམ་བཞིན་ཁྲིད་ན་ཆོག རྗེས་ནས་མི་རིང་བར་ཆོས་སྒོ་ཕྱེ་
ཞིང་སངས་རྒྱས་ཀྱི་བསྟན་པ་སླར་ཡང་དར་ཏེ་སྤྱི་ཚོགས་རྙིང་པ་ལྟ་བུ་ཡོང་ངེས་ཡིན། དེའི་
སྐབས་སུ་ཡོན་ཏན་བཟང་ནི་བསྟན་འགྲོའི་དོན་དུ་མཛད་རྗེས་རླབས་ཆེ་བ་ཞིག་ཏུ་འགྱུར་
རྒྱུ་རེད། ཅེས་སོགས་མ་འོངས་འབྱུང་འགྱུར་མང་པོ་གསུངས་ཤིང་ཇི་བཞིན་དོན་ཐོག་ཏུ་
ཁེལ་བ་མངོན་གྱུར་འདི་གའོ། །ཉིན་ཞིག་མཁན་པོ་སངས་རིན་དང་བན་རྒན་ངག་བསམ་
གཉིས་སྐྱབས་རྗེ་བླ་མ་མཆོག་གི་མདུན་སར་མཇལ་དུ་འོང་བ་ལ། བླ་མ་རིན་པོ་ཆེའི་ཞལ་
ནས། བན་རྒན་ངག་བསམ་དང་ཕྱིས་སུ་མི་འཕྲད་པས་དེ་རིང་ཁ་བརྡ་དལ་མོ་བྱེད་དགོས་
ཞེས་གསུངས་ཤིང་ཐུགས་དགྱེས་པའི་གསུང་གླེང་མང་པོ་མཛད། མཁན་སངས་རིན་ལ་
ཕྱིས་སུ་མི་ཐུག་པར་མ་གསུངས། མཁན་སངས་རིན་ཕྱིས་སུ་སླར་ཡང་མཚུངས་མེད་བླ་མ་
མཆོག་གི་མདུན་དུ་འོང་ཞིང་། དེའི་དུས་སྲུང་མདུད་མདུད་རྒྱུ་མང་པོ་ཞིག་བཟུང་ཡོད་པ་
མང་སོང་སྙམ་ནས་ཕྱེད་ཙམ་ཕྱི་རོལ་ཏུ་བཞག་ནས་ཕྱེད་ཀ་ཕྱག་མདུད་གནང་བར་ཞུས་ཏེ་
མདུད་ཟིན་པ་ན་ཁོང་གི་ཐུགས་ཀྱིས་ཐོགས་མེད་དུ་མཁྱེན་ཏེ་ཞལ་ནས་ད་རུང་མདུད་རྒྱུ་
བཟུང་ཡོད་པ་མིན་ནམ་ཞེས་གསུངས་པས། མཁན་སངས་རིན་ལ་སེམས་གཏིང་ནས་དད་
པ་དབང་མེད་དུ་སྐྱེས་ཤིང་མདུད་པ་ལྷག་མ་རྣམས་ཀྱང་མདུད་པར་མཛད་དོ། །
འདི་སྐོར་ནས། དུས་གསུམ་རྒྱལ་བའི་གདུང་འཚོབ་བཀའ་དྲིན་མཚུངས་མེད་རྗེ་བླ་མ་
མཆོག་གི་དྲུང་དུ་བཅར་མཁན་གདུལ་བྱ་སེར་སྐྱ་མཆོག་དམན་བར་མ་སུ་འོང་ན་ཡང་།
ལུགས་གཉིས་གོང་ཐད་ནས་ཆོས་དང་མཐུན་ཞིང་སེམས་ལ་ཕན་པའི་བསླབ་བྱ་སློབ་སྟོན་
དང་ཞལ་ཏ་སོགས་གསུང་གི་བདུད་རྩི་རྣ་བའི་བཅུད་ལེན་མང་པོ་གནང་སྟེ། ཆེན་པོའི་
305



ཙཱ་རུང་ད་ཚོགས།
སྤྱིའི་དེབ་དགུ་བཅུ་ལ།
རིགས་སུ་གྱུར་པ་བླ་མ་དང་མཁན་པོ་སྤྲུལ་སྐུ་སོགས་ལུང་རྟོགས་ཀྱི་ཡོན་ཏན་དང་ལྡན་
ཞིང་ནུས་པ་ཡོད་པ་རྣམས་ལ། བསྟན་འགྲོའི་དོན་དུ་ཐུགས་ཁུར་ཆེ་བཞེས་མཛད་དེ། འཆད་
རྩོད་རྩོམ་གསུམ་བཤད་སྒྲུབ་ལས་གསུམ་སོགས་ཀྱི་སྒོ་ནས་ཕན་བདེ་མ་ལུས་པའི་འབྱུང་
གནས་རྒྱལ་བའི་བསྟན་པ་རིན་པོ་ཆེ་འདི་ཉིད་འཛིན་སྐྱོང་སྤེལ་གསུམ་དང༌། ཉམས་པ་
སླར་གསོ་དང་གནས་པ་གོང་འཕེལ་བྱེད་ཅིང་འཇིག་རྟེན་གྱི་ཁམས་འདིར་ཡུན་ནས་ཡུན་
དུ་གནས་པའི་ཐབས་ལ་འབད་བརྩོན་གནང་དགོས་ཞེས་གསུངས་པ་དང་། རབ་བྱུང་གྲྭ་
རྐྱང་དཀྱུས་མ་སོགས་བོར་མའི་རིགས་སུ་གྱུར་པ་རྣམས་ལ། མདོ་ལས། ཇི་ལྟར་མིག་མེད་
གཟུགས་མཐོང་མི་རུང་ལྟར། །དེ་བཞིན་ཚུལ་ཁྲིམས་མེད་ན་ཆོས་མི་མཐོང་། །ཇི་ལྟར་རྐང་
མེད་ལམ་འཇུག་ག་ལ་ནུས། །དེ་བཞིན་ཚུལ་ཁྲིམས་མེད་ན་ཐར་མི་འགྱུར། །ཞེས་དང་།
དཔལ་མགོན་འཕགས་པ་ཀླུ་སྒྲུབ་ཀྱི་ཞལ་ནས། ཁྲིམས་ནི་རྒྱུ་དང་མི་རྒྱུའི་ས་བཞིན་དུ། །
ཡོན་ཏན་ཀུན་གྱི་གཞི་རྟེན་ལགས་པར་གསུངས། །ཞེས་སོགས་གསུངས་པ་ལྟར་ཡོན་ཏན་
ཐམས་ཅད་ཀྱི་གཞི་མ་རང་རྒྱུད་ཀྱི་བསླབ་པ་ལ་གཅེས་སྤྲས་བྱེད་ཅིང་སྡོམ་དམ་ཚིག་རྣམ་
པར་དག་པ་ལེགས་པར་བསྲུང་བ་གཞིའམ་རྩ་བར་བཟུང་སྟེ། གཞུང་ལུགས་རིག་གནས་
དང་བཅས་པ་ལ་ཐོས་བསམ་ནན་ཏན་བྱེད་ཅིང་གནས་ལུགས་ཉམས་ལེན་ལ་འབད་པ་
གཙོ་བོར་བྱེད་པ་གལ་ཆེ་སྟེ། ཆོས་རྗེ་ཀུན་མཁྱེན་ཆེན་པོའི་ཞལ་ནས། ཕ་རོལ་འགྲོ་བའི་མི་
དག་གིས། །མིག་དང་རྐང་བ་མེད་ཐབས་མེད། །དེ་བཞིན་འཁོར་བའི་ཕ་རོལ་ཏུ། །འགྲོ་
འདོད་ཚུལ་ཁྲིམས་ལྟ་བ་གཅེས། །ཞེས་གསུངས་པའི་ཕྱིར། ཞེས་སོགས་གསུངས་པ་དང་།
དམན་པའི་རིགས་སུ་གྱུར་པའམ་ཐ་མལ་རང་ག་བ་ཁྱིམ་པ་ཕོ་མོ་སོགས་ལ། ལས་རྒྱུ་འབྲས་ལ་
ཡིད་ཆེས་གཏིང་ཟབ་བྱེད་པ་ཤིན་ཏུ་གལ་ཆེ་ཞིང་། དགེ་སྡིག་ལ་བླང་དོར་ཏེ་ཅི་ནུས་ཅི་
ལྕོགས་ཀྱིས་དགེ་སྒྲུབ་སྡིག་སྤོང་ལ་འབད་འབུང་ནན་ཏན་བྱེད་དགོས་ཚུལ་སོགས་ཞལ་
306



༢.ཁན་ཀུན་དགའ་ཤེས་རབ་གསལ་བྱེད།
ཤར་འཇམ་ལུས་མ་ག་དུབཋ་བློ་གྲོས་གྲགས་པའི་རྣམ་ཐར།
པོད་དང་པོ|
ཆེམས་སྙིང་གི་བདུད་རྩི་དུས་དུས་སུ་ཐུགས་བརྩེ་བས་ལེགས་པར་གནང་ཞིང༌། ཁོང་ཉིད་
ཡུན་རིང་མི་བཞུགས་པའི་གསུང་ཟུར་ཡང་བར་བར་བྱུང་། སྐབས་དེར་ཐུགས་སྲས་མཆོག་
གྱུར་ཉེ་གནས་བླ་མ་ཡོན་ཏན་བཟང་གིས་བཞུགས་ཞུས་ཕུལ་བ་ན། ཞལ་ནས་ཁོང་ཤམྦྷ་
ལ་རུ་སོང་ན་བསྟན་འགྲོའི་དོན་ཅུང་ཟད་འགྲུབ་པར་འགྱུར་ཞེས་གསུངས། ཉེ་གནས་གྱིས་
ཤམྦྷ་ལར་ཁྱེད་ལྟ་བུ་མང་པོ་ཡོད་པས། དེ་བས་འདིར་བཞུགས་ཏེ་དེང་སྐབས་ཆེར་སྙིགས་
དུས་ངན་གྱི་ཉམ་ཐག་པའི་སེམས་ཅན་རྣམས་ལ་ཕན་ཐོགས་ན་ཤིན་ཏུ་བཟང་བས། དུས་
ངན་འདིའི་བསྟན་འགྲོའི་སྐྱབས་མགོན་དུ་ཅིས་ཀྱང་བཞུགས་པར་ཞུ་ཞེས་གསོལ་བ་ཕུར་
ཚུགས་སུ་བཏབ་ཅིང་ཞུ་བ་ནན་ཆེར་ཕུལ་བ་ལ། ཞལ་ནས། ཁོང་འཛམ་ཐང་དུ་འདུག་རྒྱུ་
བྱུང་ན་སྔོན་གྱི་སྨོན་ལམ་གྱི་མཐུས་ད་དུང་ལོ་འགའ་རེར་བསྡད་ན་བསྟན་འགྲོར་ཕན་ཅུང་
ཟད་ཐོགས་པ་འདྲ་ཡང་དེར་སྡོད་དུ་མ་བྱུང་ཕྱིན་འདིར་འདུག་ན་བསྟན་འགྲོའི་དོན་ཆེར་མི་
འགྲུབ་པས་རེ་ཞིག་སྐྱེ་ལུས་འདིའི་གདུལ་བྱ་རྫོགས་པ་ཡིན། དེ་བས་སྐོར་གཅིག་ཤསྒྱུ་
ལར་སོང་ན་བསྟན་འགྲོའི་དོན་ཅུང་ཟད་རླབས་ཆེ་ཙམ་འགྲུབ་པ་དང་། ཁྱད་པར་ཀྲུང་གོའི་
རྒྱལ་ཡོངས་དང་འཛམ་གླིང་སྤྱིའི་སེམས་ཅན་ཡོངས་ལ་ཕན་ཅུང་ཟད་རེ་ཐོགས་སྲིད་པས།
འདིར་བདག་གི་ཤུལ་ནས་ཁྱོད་ཀྱིས་བསྟན་འགྲོའི་དོན་དུ་འབད་བརྩོན་གྱིས་དང་མཛད་པ་
རླབས་ཆེན་འགྲུབ་ངེས་ཡིན། ཞེས་སོགས་བསླབ་བྱ་ཞལ་ཆེམས་མང་པོ་གནང་ཞིང་ཁོང་
ཉིད་བཞུགས་པར་ཞལ་གྱིས་མ་བཞེས། གཞན་ཡང་ཐུགས་སློབ་མང་པོས་བཞུགས་ཞུས་
ཕུལ་བ་ལ་ཡང་བཞུགས་པར་ཞལ་བཞེས་མ་གནང་བར་རང་རང་སོ་སོ་ལ་ཁམས་ད་
པ་དབང་
དང་མཐུན་པའི་བསླབ་བྱ་དང་ཞལ་ཏ་རེ་རེ་གནང་། ཁྱད་པར་ཉེ་འཁོར་བ་རྡོ་རྗེ་ཐར་གྱིས་
ཁྱེད་སེམས་ཅན་གྱི་དོན་དུ་ཡུན་རིང་བཞུགས་དགོས་ཞེས་གསོལ་བ་རྩེ་གཅིག་ཏུ་བཏབ་པ་
ལ། ཉིད་ཀྱི་ཞལ་ནས། བླ་མ་རྣམས་ཀྱི་ཞིང་དེའི་གདུལ་བྱ་རྫོགས་ཚེ་བཞུགས་པ་ལ་དོན་
3d7



ཇོ་ནང་དཔེ་ཚོགས།
སྤྱིའི་དེབ་དགུ་བཅུ་པ།
ཡོད་པ་མ་རེད། དཔེར་ན་ཚོང་བ་ཞིག་ཡུལ་གཞན་དུ་ཚོང་བྱེད་པར་སོང་ནས་ཉོ་ཚོང་གི་བྱ་
བ་རྣམས་གྲུབ་ཟིན་ཚེ་ ཕྱིར་མི་ཡོང་ཀ་མེད་ཡིན་པ་དང་འདྲའོ་ཞེས་གསུངས་ཤིང༌། འདི་
སྐོར་ཞིག་ཏུ། བསྐལ་བ་གསུམ་གྱི་ཐ་མར། །འཕྲལ་བྱུང་རྐྱེན་མ་འཛོམས་ན། །སྐོར་གཅིག་
གདུལ་བྱ་རྫོགས་སོང་། །དེ་ཕན་རེ་བ་མ་བྱ། །ཞེས་པའི་ཡི་གེ་ཕྱག་བྲིས་ཤིག་ཀྱང་མཛད་
འདུག ཁོང་གི་ཞལ་ནས། འཇམ་དབྱངས་མཁྱེན་བརྩེའི་དབང་པོ་དང༌། ཀོང་སྤྲུལ་བློ་གྲོས་
མཐའ་ཡས་རྣམ་གཉིས་ཀྱིས་མཛད་པའི་བོད་ཡུལ་བདེ་བའི་སྨོན་ལམ་འདི་བྱིན་རླབས་ཤིན་
ཏུ་ཆེ་ཞེས་གསུངས་ཤིང་རྗེ་བླ་མ་གང་ཉིད་ཀྱིས་སེམས་ཅན་སྤྱིའི་དོན་དུ་ཐུགས་བསྐྱེད་རྒྱ་
ཆེ་བས་སྨོན་ལམ་དེ་ཉིད་འཛམ་གླིང་བདེ་བའི་སྨོན་ལམ་དུ་ཁ་བསྒྱུར་མཛད་དོ། །
རྗེ་མཚུངས་མེད་བླ་མ་མཆོག་ལ་དུས་རྣམ་ཀུན་ཏུ་དག་པའི་སྣང་བ་འབའ་ཞིག་ལས་
མ་དག་ཀུན་རྫོབ་ཐ་མལ་གྱི་སྣང་བ་དབྱིངས་སུ་འགགས་པ་ལྟ་བུ་ཡིན་ཞིང༌། ཁྱད་པར་
མཚམས་ཤིག་ནས་མཉམ་རྗེས་དབྱེར་མེད་དུ་གྱུར་ཏེ། དག་སྣང་རྒྱན་གྱི་འཁོར་ལོ་ལ་རྟག་
པར་ལོངས་སྤྱོད་པ་སོགས་གསང་བའི་རྣམ་པར་ཐར་པ་བསམ་གྱིས་མི་ཁྱབ་པ་སྟེ། རྣམ་
པར་སྨིན་པའི་གཟུགས་ཕུང་སྐུ་ཐུགས་ཟུང་འཇུག་ཆེན་པོ་འོད་གསལ་རྣམ་ཀུན་མཆོག་ལྡན་
གྱི་སྟོང་གཟུགས་རྡོ་རྗེའི་འོད་སྐུར་རང་དྭངས་སུ་བྱེད་པ་ལ་ཉེ་བའི་ཚེ། རྣལ་འབྱོར་ཡན་
ལག་དྲུག་ལས་རྗེས་དྲན་དང་ཁྱད་པར་ཏིང་ངེ་འཛིན་གྱི་ཡོན་ལག་མཐར་ཕྱིན་པའི་མྱོང་
རྟགས་རྣམས་རྒྱུད་ལས་གསུངས་པ་དང་མཐུན་པར་མངོན་དུ་གྱུར་ཏེ། ཐུགས་རང་སྣང་
དག་པ་སྟོང་གཟུགས་སྒྱུ་འཕྲུལ་དྲ་བའི་རོལ་གར་མུ་མཐར་ཐུག་པས་མ་དག་པའི་གྲུ་ཟུར་
མཐའ་དག་དབྱིངས་སུ་ཟུམ་སྟེ། ཉིད་ཀྱི་ཞལ་ནས་ཁོང་གི་འདི་སྣང་གི་སྣང་བ་ཐམས་
ནུབ་སྟེ་བླ་མ་དང་ཡི་དམ་ལྷག་པའི་ལྷ་དང་མ་མཁའ་འགྲོའི་སྣང་བ་དང་འབྲལ་མེད་རེད།
ཁོང་གི་ཉམས་སྣང་ལ་དུས་ཀྱི་འཁོར་ལོ་དྲུག་བརྒྱ་སོ་དྲུག་གི་ལྷ་སྐུའི་རྣམ་པ་དང༌། ལྷ་དེ་
308



མཁན་ཀུན་དགའ་ཤེས་རབ་གསལ་བྱེད།
ཤར་འཛམ་ཐང་པ་ངོག་དབང་བློ་གྲོས་གྲགས་པའི་རྣམ་ཐར།
པོད་དང་པོ།
དག་ཀྱང་རྣམ་ཀུན་མཆོག་ལྡན་འགག་མེད་ཀྱི་དབྱིངས་སྤྲོས་བྲལ་འགྱུར་མེད་བདེ་ཆེན་
དག་མཉམ་འབའ་ཞིག་པ་ལས་ཐ་མལ་གྱི་སྣང་བ་མཐའ་དག་གཤིས་ན་མི་འདུག་པ་ལྟ་བུ་
རེད། ཁོང་ནི་ཆུ་ཁམས་མཱ་མ་ཀཱིའི་རང་བཞིན་ཡིན་པས་སྣང་བ་ཐམས་ཅད་དཀར་པོའི་
རང་བཞིན་དུ་ཤར་གསུངས། ཉིད་ཀྱི་རང་སྣང་དུ་གསུང་གཞོམ་མེད་ནཱ་དའི་སྒྲ་དབྱངས་རྣམ་
པ་ཐམས་ཅད་པས་དུས་འདའ་ཞིང་བར་བར་ཞལ་ནས་རྒྱུད་ཀྱི་ཚིག་སྣ་ཚོགས་དང་ཁོང་གི་
ཐུགས་ལ་རང་ཤུགས་ཀྱིས་ཤར་བའི་རྡོ་རྗེའི་གླུ་སྣ་ཚོགས་ཐོལ་བྱུང་གི་ཚུལ་དུ་མགུར་དབྱངས་
དུ་མ་གསུངས་པར་མཛད། གསུང་དེ་དག་ནི་སྐབས་དེར་བློར་འཛིན་པ་དང་ཡི་གེར་འབྲི་
མཁན་མ་ཡོད་པས་ད་ལྟ་དྲན་མཁན་མེད་པ་ནི་ཤིན་ཏུ་ཕངས་ཤིང་འགྱོད་པར་གྱུར་ཀྱང་
ཐབས་དང་བྲལ། བོར་བར་ཁོང་གི་སྣང་བ་ཐམས་ཅད་འོད་ལྗང་གུས་ཁྱབ་ཅིང་ལྗང་ལམ་
མེ་བའི་ནང་ཐམས་ཅད་ཡིག་འབྲུ་མང་པོས་གང་བོ་སོགས་སྟོང་གཟུགས་དང་ལྷ་སྐུའི་སྣང་
བ་ཁོ་ན་ལས་མེད་གསུངས། བར་བར་མཚན་མོར་རྗེ་བླ་མ་མཆོག་གི་སྐུ་ལས་འོད་ཟེར་དཀར་
པོ་འཕྲོས་པས་གཟིམས་ཁང་གི་ཕྱི་ནང་ཐམས་ཅད་འོད་ཀྱིས་ཁྱབ་སྟེ་ཉིན་མོ་ལྟར་གསལ་
བར་གྱུར་པ་ཉེ་འཁོར་བ་ཀུན་གྱི་མཐུན་སྣང་དུ་མིག་གི་བདུད་རྩིར་གྱུར། སྐབས་རེར་ཁོང་གི་
གཟིགས་སྣང་ལ་ཨུ་རྒྱན་གྱི་ཡུལ་སོགས་ནས་མཁའ་འགྲོ་མ་ཀླུ་མོ་དབྱངས་དང་། བདག་སྔོན་
ཆད་གྲོང་མང་པ་རིག་འཛིན་རྣམ་སྣང་རྡོ་རྗེར་སྐྱེས་པའི་དུས་ཀྱི་ སློབ་མར་གྱུར་པའི་མཁའ་
འགྲོ་མ་ག་གེ་མོ་སོགས་ཡེ་ཤེས་ཀྱི་མཁའ་འགྲོ་མ་གྲངས་ལས་འདས་པ་མདུན་དུ་འདུས་
ནས་ཚོགས་ཀྱི་འཁོར་ལོ་རྒྱ་ཆེན་པོ་མཛད་ཅིང་ཐོད་པ་བདུད་རྩིས་གང་བ་སོགས་ཚོགས་ཀྱི་
མཆོད་པ་ཕུལ་ཞིང་དཔའ་བོ་དང་མཁའ་འགྲོ་མང་པོས་གླུ་གར་དང་རོལ་མོ་སྣ་ཚོགས་མཛད་
པས་ཐུགས་རྒྱུད་ལ་ཟག་མེད་བདེ་སྟོང་ཡེ་ཤེས་ཀྱི་ཉམས་ཤིན་ཏུ་རྒྱས་པར་གྱུར་ཅེས་གསུངས།
སྐབས་རེར། ཁང་ཆུང་འདིའི་གོ་སར་སྟོང་གསུམ་འཇིག་རྟེན་གྱི་ཁམས་ཆེས་མང་པོ་ལ་ལ་
34



ཚོ་ནང་དཔེ་ཚོགས།
སྤྱིའི་དེབ་དགུ་བཅུ་པ།
ཐད་ཀར་འགྲེང་སྟབས་སུ་གནས་པ་དང༌། ལ་ལ་སྤྱི་ཚུགས་སུ་གནས་པ་དང༌། ལ་ལ་སྦྲེལ་
ཞིར་གནས་པ་སོགས་སྣ་ཚོགས་མཐོང་གསུངས།
ཡང་སྐབས་སྐབས་སུ། སྟོང་གསུམ་འཇིག་རྟེན་གྱི་ཁམས་གྲངས་མེད་པའི་སྣོད་ཀྱི་
ཁྱད་པར་དང༌། བཅུད་སེམས་ཅན་རྣམས་ཀྱི་ལུས་ངག་ཡིད་གསུམ་གྱི་སྤྱོད་པ་ཐམས་ཅད་
མངོན་སུམ་དུ་གཟིགས་ཏེ། འཇིག་རྟེན་ལ་ལོ་ནི་ཡར་ཆགས་པ་དང༌། ལ་ལ་ནི་མར་འཇིག་
པ་དང་། ལ་ལ་གནས་བཞིན་པའི་སྐབས་ཡིན་པ་དང་། གནས་པའི་འཇིག་རྟེན་གྱི་ཁམས་
གྲངས་མེད་པ་སོ་སོ་ན་སངས་རྒྱས་གྲངས་མེད་པས་མཛད་པ་བཅུ་གཉིས་མཛད་ཅིང་ཆོས་
ཀྱི་འཁོར་ལོ་བསྐོར་བ་སོགས་མངོན་སུམ་དུ་གཟིགས་ཤིང་། སངས་རྒྱས་དེ་དག་ནི་ཆོས་
སྐུ་རྡོ་རྗེ་འཆང་གི་ཐུགས་ཀྱི་སྤྲུལ་པ་ཡིན་པའི་སྣང་བ་ཤར་གསུངས། མཚམས་མཚམས་སུ།
ཁོང་གི་ཉམས་སྣང་ལ། ཕྱོགས་བཅུ་དུས་གསུམ་གྱི་སངས་རྒྱས་གྲངས་མེད་པས་མགྲིན་
གཅིག་ཏུ་ཁོང་ལ་ཆོས་གསུང་པ་དང་། ཁོང་གིས་ཀྱང་སངས་རྒྱས་དེ་དག་ལ་ཆོས་ཀྱི་དོན་
དྲི་བ་སོགས་ཡར་ཞུ་མར་གནང་མང་པོ་བྱས་པའི་མཐར་བདག་ཉིད་སངས་རྒྱས་སུ་གྱུར་པ་
དང་དུས་གསུམ་སངས་རྒྱས་ནི་ཁོང་ཉིད་ཡིན་པའི་སྣང་བ་ཤར་ཞེས་གསུངས། རྟོགས་པའི་
དབང་ཕྱུག་གྲུབ་བརྒྱའི་གཙུག་རྒྱན་རྗེ་ཏཱ་ར་ནཱ་ཐའི་ཞལ་ནས། རྩ་རེ་རེ་དག་པའི་ཆོ་འཕྲུལ་
ལ། །ཕྱོགས་ རབ་འབྱམས་ དག་ པའི་ སྣང་བས་འགེངས། །མཐུ་མངོན་ཤེས་ སོགས་ ཡོན་
ཏན་ལ་ཟད་པ་མེད། །ཚིག་རྟོག་གེ་མཁན་པོ་ཚོ་སྙིང་རེ་རྗེ། །ཞེས་གསུངས་པ་ལྟར་གྱུར་ཏེ།
དུས་རྣམ་ཐམས་ཅད་དུ་དག་པའི་སྣང་བ་འབྱམས་ཀླས་ཤིང་གང་སྣང་ཐམས་ཅད་བདེ་སྟོང་
གི་རང་བཞིན་དུ་ཤར་བར་གྱུར། དེ་དག་ནི་རྡོ་རྗེའི་རྣལ་འབྱོར་སྦྱོར་བ་ཡན་ལག་དྲུག་པོ་
མཐར་ཕྱིན་པ་དང་། ཁྱད་པར་ཡན་ལག་ཕྱི་མ་རྗེས་དྲན་དང་ཏིང་ངེ་འཛིན་མཐར་ཕྱིན་པའི་
མྱོང་རྟགས་མཚན་ཉིད་པ་ཡིན་པར་རྒྱུད་དང་སེམས་འགྲེལ་སོགས་ཀྱི་དགོངས་པ་ཡང་
310



མཁན་ཀུན་དགའ་ཤེས་རབ་གསལ་བྱེད།
ཤར་འཛམ་ཐང་པ་ངག་དབང་བློ་གྲོས་གྲགས་པའི་རྣམ་ཐར།
པོད་དང་པོ།
པའི་དབང་
དག་པ་ཡིན་ཞེས་ཐམས་ཅད་མཁྱེན་པ་འཇམ་མགོན་ཏཱ་ར་ནཱ་ཐ་སོགས་གྲུབ་པ
ཕྱུག་ཚད་མའི་སྐྱེས་བུར་གྱུར་པ
ང་པའི་མཁས་པ་མང་པོས་གསུངས་སོ། །ལོ་འདིའི་གསུམ་པ་
ནག་པ་ཟླ་བའི་ནང་ཞིག་ནས་ཁམས་གསུམ་ཆོས་ཀྱི་རྒྱལ་པོ་རྗེ་བླ་མ་མཆོག་གིས་ཀུན་ལ་
མངོན་པའི་སྙན་ཟུག་མེད་ཀྱང་སྐུ་ལ་སྙུང་གཞི་ཅུང་ཟད་བཞེས་ཚུལ་བསྟན། ཐུགས་སྲས་
ཡོན་ཏན་བཟང་སོགས་ཉེ་འཁོར་བ་རྣམས་ཀྱི་སེམས་ཚབ་ཚུབ་ཏུ་གྱུར་ཏེ། སྐུའི་རིམ་གྲོ་
ཞབས་བརྟན་སྒྲུབ་པ་དང༌། སྨན་པར་བསྟན་ཏེ་གསོལ་སྨན་བཞེས་དགོས་པར་ཞུས་པ་ན།
ཁོང་གི་ཞལ་ནས་བདག་ལ་རླུང་ནད་ཅུང་ཟད་ཙམ་ལས་ན་ཟུག་ཅི་ཡང་མེད་པས་གཞན་ལ་
གསང་ན་བཟང་། རིམ་གྲོ་ཅི་ཡང་བསྒྲུབ་མི་དགོས་གསུངས། དུས་ཀྱི་དབང་གིས་དགེ་
འདུན་པ་མང་པོ་མཉམ་དུ་ཚོགས་མི་ཆོག་ན་ཡང་གསང་སྟབས་སུ་འཛི་ཡུལ་སྟོད་སྨད་
ཐམས་ཅད་ཀྱི་བླ་གྲྭ་རྣམས་ལ་འདོན་པ་བཅོལ་བ་དང་གཟུངས་སྔགས་སྣ་ཚོགས་པ་མང་པོ་
རས་ལ་དཔར་བ་སོགས་དུས་བསྟུན་གྱི་སྐུ་རིམ་ཞབས་བརྟན་རྒྱ་ཆེར་བསྒྲུབས་ཤིང༌། ཉིད་
ཀྱི་ཐུགས་སློབ་གསོ་བ་རིག་པ་མཁས་པའི་དབང་པོ་ལྷ་རྗེ་ཏོ་ཙ་བླ་མ་རིག་དབང་སོགས་ཀྱི་
གསོལ་སྨན་ཕུལ་བ་སོགས་བྱས། ནང་སློབ་དང་ཉེ་འཁོར་བ་རྣམས་ཀྱིས་བཞུགས་ཞུས་
ཡང་ཡང་ཕུལ། ཁྱད་པར་ཐུགས་སྲས་ཉེ་གནས་བླ་མ་ཡོན་ཏན་བཟང་གིས་བཞུགས་ཞུ་
ཡང་ཡང་ཕུལ་ཀྱང་ཁོང་གི་ཞལ་ནས། ཁོང་ལ་སྔར་ནས་གཡུ་ལོ་བཀོད་པའི་ཞིང་གི་མཐོང་
སྣང་རེ་ཡོད་ཅིང་ད་ལྟ་ནི་སྔར་ལས་ཀྱང་ཡ་མཚན་པའི་མཐོང་སྣང་གསལ་བོར་འདུག་ན་
ཡང་བཀའ་དྲིན་མཚུངས་མེད་ཕ་ཅིག་རྩ་བའི་བླ་མ་རྡོ་རྗེ་འཆང་རྣམ་པ་གཉིས་ཀྱང་སྔགས་
ཀྱི་ཞིང་མཆོག་དཔལ་ལྡན་ཤམྦྷ་ལར་བཞུགས་ཡོད་ཅིང་བདག་ཀྱང་ཕ་རྗེས་བུ་ཡིས་སྙེག་
པ་བཞིན་དེར་སོང་ན་འཛམ་གླིང་སྤྱིའི་བསྟན་འགྲོའི་དོན་རླབས་ཅུང་ཟད་ཆེ་ཙམ་འགྲུབ་
པར་འགྱུར་ཞེས་གསུངས་ཤིང་བཞུགས་པར་ཞལ་བཞེས་མ་གནང་། འདི་སྐོར་དགོས་དོན་
3ii



ཛ་རུང་ད་ཚུགས།
སྤྱིའི་དེབ་དགུ་བཅུ་པ
ཁྱད་པར་ཅན་ཀྱི་དབང་གིས་སུས་ཀྱང་མ་བསྐུལ་བར་ཉིད་ཀྱི་བླ་མ་རྒྱང་འབོད་ཁོང་ཉིད་
ཀྱིས་རྩོམ་པར་མཛད་པ། ན་མོ་གུ་རུ། དཔལ་ལྡན་ཐུགས་ཀྱི་རྡོ་རྗེ་དང་པོ་ཡི་སངས་རྒྱས། །
འོག་མིན་ཞིང་བཞུགས་རྡོ་རྗེ་འཆང་ཆེན་གྱི་རྣམ་རོལ། །ཐུགས་སྲས་སློབ་ཚོགས་འདུལ་
བྱེད་བླ་མ་རུ་སྤྲུལ་པ། །སྐྱབས་མཆོག་ངག་དབང་བློ་གྲོས་གྲགས་པ་ཉིད་མཁྱེན་ནོ། །རབ་
འབྱམས་དཀྱིལ་འཁོར་རྒྱ་མཚོའི་རིགས་བདག་ཏུ་བཞུགས་པ། །བླ་མ་ཡི་དམ་དཀོན་
མཆོག་རྣམ་གསུམ་གྱི་ངོ་བོ། །མཁའ་འགྲོ་ཆོས་སྐྱོང་ཀུན་འདུས་ཐུགས་རྗེ་ཡི་གཏེར་གྱུར། །
བློ་གྲོས་གྲགས་པ་ཉིད་མཁྱེན་བྱིན་གྱིས་རང་རློབས་ཤིག །ཁྱད་པར་སངས་རྒྱས་ཀུན་གྱི་
ཆོས་སྐུ་ཡི་རང་མདངས་། །ཕ་ཅིག་བླ་མའི་ཐུགས་དང་མི་གཉིས་པར་གདའ་བས། །དེ་
ཡང་ རང་ རིག་ རང་གསལ་ སྤོས་ བྲལ་ དུ་ངེས་ཕྱིར། །བློ་གྲོས་ གྲགས་ པ་ཉིད་མཁྱེན་བྱིན་
གྱིས་རང་རློབས་ཤིག །སངས་རྒྱས་ཀུན་གྱིས་གདུལ་བྱའི་ཁམས་དབང་དང་མཐུན་པར། །
ངེད་ཅག་སློབ་བུའི་མགོན་དུ་ཁྱེད་རང་ཉིད་ཕེབས་པས། །རྩ་བའི་བླ་མ་མཆོག་ཁྱོད་བཀའ་
དྲིན་ རང་ཆེ་འོ། །བློ་གྲོས་གྲགས་པ་ཉིད་མཁྱེན་བྱིན་གྱིས་རང་རློབས་ཤིག །བདག་ཅག་
ལས་དབང་བཙན་པོས་འཁོར་མཚོ་རུ་འཁྱམས་པས། །སྔོན་བྱོན་སངས་རྒྱས་རྣམས་ཀྱི་
གདུལ་ དུ་མ་གྱུར། །ད་ལྟ་སངས་རྒྱས་དངོས་སྤྲུལ་བླ་མ་ཁྱེད་བྱོན་ཕྱིར། །བློ་གྲོས་
གྲགས་པ་ཉིད་མཁྱེན་བྱིན་གྱིས་རང་རློབས་ཤིག །ཚེ་འདིར་ཕ་མས་བུ་ཕྲུག་ལ་བརྩེ་བ་ཆེ་
ཡང་། །མཐར་ཐུག་གཏན་བདེ་ཐོབ་ཐབས་ཁོ་རང་ཚོས་མི་ཤེས། །བླ་མས་གནས་སྐབས་
མཐར་ཐུག་བདེ་བ་ལ་འགོད་པས། །བློ་གྲོས་གྲགས་པ་ཉིད་མཁྱེན་བྱིན་གྱིས་རང་རློབས་
ཤིག །གཞན་ལས་བཀའ་དྲིན་ཆེ་འོ་ཕ་མ་ལས་ལྷག་པ། །སློབ་བུ་རྣམས་ལ་ཕན་ཆེན་གང་
དང་ཡང་མི་མཐུན། །དེ་ཕྱིར་བླ་མས་ཅི་མཛད་མོས་གུས་ཀྱི་རྐྱེན་ཉིད། །བློ་གྲོས་གྲགས་པ་
ཉིད་མཁྱེན་བྱིན་གྱིས་རང་རློབས་ཤིག །ཚེ་འདིར་མདོ་སྔགས་ཟབ་ཆོས་ཇི་ལྟར་དུ་རིགས་
ji2



མཁན་ཀུན་དགའ་ཤེས་རབ་གསལ་
ཤར་འཛམ་ཐང་པོ་ངག་དབང་བློ་གྲོས་གྲགས་པའི་རྣམ་ཐར།
པོད་དང་པོ།
པ། །བླ་མ་མཆོག་གི་མན་ངག་ཁོ་ན་ལ་བརྟེན་ཕྱིར། །ད་སྐབས་སུ་ལས་དཔལ་ལྡན་བླ་མ་
ཉིད་གཙོ་བས། །བློ་གྲོས་གྲགས་པ་ཉིད་མཁྱེན་བྱིན་གྱིས་རང་རློབས་ཤིག །དཔལ་ལྡན་བླ་
མའི་ཀུན་རྫོབ་སྐུ་གཟུགས་ཀྱི་ཚུལ་ཙམ། །དབང་པོའི་ཡུལ་དུ་བཞུགས་དང་མ་བཞུགས་
པའི་ཁྱད་མེད། །ཐུགས་རྗེ་ཉེ་རིང་མེད་པ་གདུལ་བྱ་ཡི་འདྲེན་མཛད། །བློ་གྲོས་གྲགས་པ་
ཉིད་མཁྱེན་བྱིན་གྱིས་རང་
རང་རློབས་ཤིག །རྩ་བའི་བླ་མ་སངས་རྒྱས་ཀུན་འདུས་སུ་མཐོང་
ནས། །གསོལ་བ་སྙིང་ནས་བཏབ་ན་གང་བསམ་ཀུན་འགྲུབ་ཡོང་། །དད་པའི་སྟོབས་ཀྱིས་
ཆོས་ལ་བར་ཆད་ཀུན་སེལ་ངེས། །བློ་གྲོས་གྲགས་པ་ཉིད་མཁྱེན་བྱིན་གྱིས་རང་རློབས་
ཤིག །ཐོག་མེད་ནས་བསགས་སྡིག་ལྟུང་མ་ལུས་པ་བཤགས་བྱེད། །བླ་མ་རྡོར་སེམས་སུ་
བསྒོམ་སྟོབས་བཞི་ཡིས་བཤགས་བསྡམས། །ཡིད་བཞིན་ནོར་ལྷག་འདི་ཕྱིའི་བདེ་བ་ཀུན་
སྩོལ་མཛད། །བློ་གྲོས་གྲགས་པ་ཉིད་མཁྱེན་བྱིན་གྱིས་རང་རློབས་ཤིག །བླ་མ་འདི་ཕྱིའི་
ལེགས་དོན་འབྱུང་གནས་ཀྱི་ནོར་བུ། །འཇིག་རྟེན་འདི་ངོགས་ཕན་པ་སྩོལ་བ་ཡི་ལྷག་པའི། །
འདི་ཕྱི་གཏན་གྱི་སྐྱབས་གནས་ཁྱེད་རང་ཉིད་ལགས་པས། །བློ་གྲོས་གྲགས་པ་ཉིད་མཁྱེན་
བྱིན་གྱིས་རང་རློབས་ཤིག །རང་གཞན་སྲིད་ཞིའི་འཇིགས་ལས་སྐྱོབ་བྱེད་ཀྱི་གཉེན་གཅིག །
བསྐལ་བར་ཡི་དམ་གཞན་རྣམས་བསྒོམ་པ་བས་ལྷག་པ། །བསོད་ནམས་གཞན་ཀུན་ལས་
འཕགས་བླ་མ་ཉིད་དགྱེས་འདོད། །བློ་གྲོས་གྲགས་པ་ཉིད་མཁྱེན་བྱིན་གྱིས་རང་རློབས་
ཤིག །སྤྱིར་ན་བླ་མའི་སྐུ་གསུང་ཐུགས་གསུམ་གྱི་དམ་ཚིག །སྔགས་ཀྱི་སྡོམ་པ་ཀུན་ལས་
ཆེས་ཟབ་ཏུ་གྱུར་པ། །གང་དང་འགལ་བར་བགྱིས་ན་མནར་མེད་ཀྱི་དངོས་རྒྱུ། །བློ་གྲོས་
གྲགས་པ་ཉིད་མཁྱེན་བྱིན་གྱིས་རང་རློབས་ཤིག །བླ་མ་ཁྱེད་ནི་ཐུགས་རྗེ་མི་ཆེ་རང་མི་
བསམ། །རང་གི་དམ་ཚིག་ཉམས་པའི་དབང་མེད་ཀྱི་གནོད་༼གནོང་༽འགལ། །མི་བསམ་
བཞིན་དུ་ཐོག་བབས་འདི་དག་ལ་འཇིགས་སོ། །བློ་གྲོས་གྲགས་པ་ཉིད་མཁྱེན་བྱིན་གྱིས་
i



ཇོ་ནང་དབུ་ཚུགས།
སྤྱིའི་དེབ་དགུ་ངཅུ་ང་།
རང་རློབས་ཤིག །དམ་ཆོས་ཀུན་ལས་བླ་མ་སངས་རྒྱས་སུ་མཐོང་ཞིང་། །ཐུགས་ཡིད་དབྱེར་
མེད་ཁོ་ནའི་རྣལ་འབྱོར་ལ་འབད་དེ། །སེམས་ཀྱི་རང་གསལ་བླ་མའི་ཆོས་སྐུ་རུ་ཤེས་ནས། །
བློ་གྲོས་གྲགས་པ་ཉིད་མཁྱེན་བྱིན་གྱིས་རང་རློབས་ཤིག །དེང་སང་རང་རང་ལ་འཚམས་
དམ་ཆོས་ཤིག་འདོད་ན། །བླ་མའི་གསང་གསུམ་དམ་ཚིག་ལེགས་བསྲུང་གི་སྒོ་ནས། །ཇི་
མཛད་ལེགས་པར་མཐོང་བ་ཆོས་ཀུན་གྱི་གཞི་མ། །བློ་གྲོས་གྲགས་པ་ཉིད་མཁྱེན་བྱིན་གྱིས་
རང་རློབས་ཤིག །བླ་མ་ཁྱོད་ཉིད་འདི་ཕྱིའི་ཕ་མ་ལས་ལྷག་ཅིང༌། །རྡོ་རྗེའི་ཆོས་མཆེད་རྣམས་
ཀྱང་འདི་ངོགས་ཀྱི་སྤུན་ལས། །བརྒྱ་སྟོང་ལྷག་པའི་ཕྱི་མར་བཀའ་དམ་ཡང་གཉན་ཕྱིར། །བློ་
གྲོས་ གྲགས་ པ་ཉིད་མཁྱེན་བྱིན་གྱིས་རང་རློབས་ཤིག །ཟབ་ཆོས་ལྷན་ཅིག་ཉམས་ལེན་
སྤྱིར་བཏང་གི་བླ་སློབ། །ཕ་མ་གཅིག་པའི་སྤུན་དང་ཉེ་སྐོར་དང་མཚུངས་པ། །དམ་ཚིག་སྐྱོན་
ཡོན་ཀུན་ཀྱང་ཉིས་འགྱུར་དུ་འཕེལ་བ། །བློ་གྲོས་གྲགས་པ་ཉིད་མཁྱེན་བྱིན་གྱིས་རང་རློབས་
ཤིག །དེ་ལྟར་སྐྱབས་གནས་ཀུན་དངོས་བླ་མ་ལ་དད་དེ། །སུ་ལས་བསོད་ནམས་བསགས་
ཐབས་ཁྱོད་རང་ཉིད་ལྷག་པས། །སྒོ་གང་ཐད་ནས་བླ་མའི་རྣལ་འབྱོར་ལ་རེམ་ངེས། །དེ་
ཕྱིར་མི་འགྱངས་བྱིན་རླབས་བདག་རྒྱུད་ལ་འཕོས་ཤིག །བླ་མའི་གསོལ་འདེབས་བྱིན་རླབས་
མྱུར་འབེབས་འདི་ཡང་
དེ་ཡང་ངག་དབང་ཡོན་ཏན་བཟང་པོ་དང་། འཇིགས་མེད་འོད་ཟེར་གཉིས་
ལ་མཁོ་ནས་མ་ཏིས་སྨྲས་པའོ། །ཞེས་གསུངས། འདི་ལ་དགོངས་གཞི་དང་དགོས་པ་ཆེན་
པོ་ཡོད་པར་སྣང་། འདི་སྐོར་ཐུགས་སྲས་བླ་མ་ཡོན་ཏན་བཟང་གི་རྨི་ལམ་དུ། སྐྱབས་རྗེ་བླ་
མ་རིན་པོ་ཆེ་ལ་མཁའ་འགྲོ་མ་བཞི་དང་བརྒྱད་སོགས་ཀྱིས་སྐུ་ཁྲུས་གསོལ་བར་རྨིས་ཏེ། བླ་
མ་རིན་པོ་ཆེའི་སྐུ་སྙུང་གཞི་ལས་གྲོལ་བར་འགྱུར་སྙམ་ཞིང་། བླ་མ་མཆོག་ལ་ཁྱེད་ཀྱི་ཁམས་
སྣང་བ་ཅི་འདྲ་རེད་ཞུས་ཚེ། ཁོང་གི་ཞལ་ནས་འདི་སྣང་མཐའ་དག་འགགས་ཏེ་སྣང་བ་ཐམས་
ཅད་ལྗང་ལམ་མེ་བས་ཁྱབ་པ་དང་སྟོང་གཟུགས་ཀྱི་སྣང་བ་འབྱམས་ཀླས་པར་གྱུར་ཅིང་མི་བདེ་
Ji
114



མཁན་ཀུན་དགའ་ཤེས་རབ་གསལ་བྱེད།
ཤར་འཛམ་ཐང་པ་ངག་དབང་བློ་གྲོས་གྲགས་པའི་རྣམ་ཐར།
པོད་དང་པོ།
བ་ཅུང་ཟད་ཙམ་ཡང་མེད་པར་ཤིན་ཏུ་བདེ་བར་འདུག་གསུངས། ཁྱད་པར་དུ་བདག་ཅག་
གི་སྟོན་པས་དཔལ་ལྡན་འབྲས་སྤུངས་མཆོད་རྟེན་དུ་དུས་འཁོར་རྩ་རྒྱུད་སོགས་རྒྱུད་སྡེ་མཐའ་
དག་གསུངས་པའི་དུས་ཆེན་ནག་ཟླའི་ཚེས་བཅོ་ལྔ་དང་། སྟོན་པ་ཐུབ་པའི་དབང་པོའི་གནས་
མཆོག་རྡོ་རྗེ་གདན་གྱི་བྱང་ཆུབ་ཤིང་དྲུང་དུ་བདུད་ཀྱི་དཔུང་ཚོགས་བཅོམ་སྟེ་མངོན་པར་རྫོགས་
པར་བྱང་ཆུབ་ པའི་དུས་ཆེན་ས་ཟླའི་ཚེས་བཅོ་ལྔ་གཉིས་ལ་བདེ་སྟོང་ཡེ་ཤེས་ཀྱི་སྣང་བ་
ལྷག་པར་ཆེས་ཆེར་རྒྱས་ཞེས་གསུངས། ཡང་བར་སྐབས་
ད༌རེར་ཁམས་དྭངས་མིན་ཅི་འདྲ་
རེད་ཞུས་པ་ན། ཤིན་ཏུ་བདེ་འདོད་ཁམས་པའམ་འདོད་པའི་རྟེན་ཅན་ཞིག་ལ་འདི་ལྟ་བུའི་
བདེ་བ་ཞིག་ཡོད་པ་ནི་ཆེས་ཡ་མཚན་ཞིང་ངོ་མཚར་བ་ཞིག་རེད་སྙམ་ཞེས་གསུངས་ཤིང་།
འཇམ་མགོན་ ཏཱ་ར་ནཱ་ཐའི་ཞལ་ནས། སེམས་གསལ་རིག་བདེ་བའི་ཉམས་མྱོང་འདི། །གནས་
ཕྱོགས་ཆ་མེད་པ་མཁའ་ལ་ཡས། །དུས་རྟག་ཏུ་འཕོ་འགྱུར་ཡེ་ནས་སངས་། །དོན་ཅང་མེད་
མ་ཡིན་བདེ་བར་མྱོང༌། །དེ་རིག་ཀྱང་མྱོང་བྱ་མྱོང་བྱེད་བྲལ། །གཞན་སྡུག་བསྔལ་དང་ཟུག་
རྡུའི་མིང་ཡང་སྟོར། །འཕྲལ་དགའ་བདེ་སྲེད་ཞེན་དབྱིངས་སུ་ཞི། །ལར་བཏང་སྙོམས་མ་
ཡིན་ཁོང་ནས་བདེ། །ཞེས་གསུངས་པ་དང་ཤིན་ཏུ་མཚུངས་སོ། །འདི་སྐོར་རྒྱལ་བའི་བསྟན་
པ་ལ་རྒྱལ་བ་གཉིས་པར་གྱུར་པ་སྐྱབས་རྗེ་བླ་མ་མཆོག་གི་དྲུང་དུ། ར་འོབས་ཀུན་མཆོག་
ཟེར་བ་དགེ་སློང་ཞུ་བར་འོང་བ་ལ། ཐུགས་རྗེའི་བདག་ཉིད་རྗེ་བླ་མ་མཆོག་གི་ཐུགས་
དགྱེས་པའི་སྒོ་ནས། སྔོན་བདག་ཅག་གི་སྟོན་པ་ཐུགས་རྗེ་ཅན་གྱི་མྱ་ངན་འདས་ཁར་གདུལ་
བྱའི་ལྷག་མ་ཀུན་ཏུ་རྒྱུ་རབ་བཟང་ཚུར་ཤོག་གིས་བསྙེན་པར་རྫོགས་པ་ལྟར། ཁྱོད་ཀྱང་
བདག་གི་ཞིང་འདིའི་གདུལ་བྱའི་ཐ་མ་ཡིན་གསུངས་ཤིང༌། བསྙེན་པར་རྫོགས་པ་དགེ་
སློང་གི་སྡོམ་པ་རྣམ་པར་དག་པ་གནང་སྟེ་ལྷག་པ་ཚུལ་ཁྲིམས་ཀྱི་བསླབ་པ་རིན་པོ་ཆེ་རྒྱུད་
ལ་བསྐྱེད་ཅིང་ཐར་པའི་ལམ་ལ་ཡང་དག་པར་བཀོད་དེ། ཁྱོད་ཀྱིས་ཡོན་ཏན་བཟང་གིས་
JI5



ཛ་ནང་དཔེ་ཚོགས།
སྤྱིའི་དེབ་དགུ་བཅུ་པ།
ཅི་གསུངས་ལྟར་གྱིས་དང་ཁྱོད་རང་གི་དོན་འགྲུབ་པར་འགྱུར་རོ། །ཞེས་སོགས་གསུངས་
སོ། །སངས་རྒྱས་ཀུན་དངོས་རྗེ་བླ་མ་མཆོག་ནི། ཡེ་ཤེས་ཀྱི་དབང་པོ་ལྔ་སྟོང་པའི་གཟུགས་
སྒྲ་དྲི་རོ་རེག་བྱ་ལ་ལོངས་སྤྱོད་ཅིང་། འཛིན་པའི་ཡན་ལག་གི་སྐབས་སུ་བཤད་པ་བཞིན།
མ་དག་ལོག་པའི་འཚོ་བ་སྤངས་ནས། །བདུད་རྩི་ལྕེ་སྦྱོར་ཉམས་སུ་བླངས་ཏེ། །ཟས་གོས་
སོགས་ལ་ལྟོས་པ་མེད་པར། །ཞེས་དང༌། རྗེས་དྲན་མཐར་ཕྱིན་པའི་རྟགས། མ་ཟོས་
བཀྲེས་མེད་ཟོས་ཀྱང་འཇུ་ཞེས་གསུངས་པ་ལྟར། ཕལ་བའི་བཟའ་བཏུང་ལ་ལྟོས་པ་མེད་
ཀྱང་། ཉེ་གནས་དང་ནང་འཁོར་རྣམས་ཀྱི་བསམ་པ་རྫོགས་ཤིང་རེ་བ་བསྐང་བའི་ཕྱིར་
གསོལ་ཟས་རྩམ་ཁུ་ཅུང་ཟད་རེ་དང་གསོལ་སྨན་ཡང་ཅུང་ཟད་རེ་གསོལ་བར་མཛད། བཞི་
པ་ས་ག་ཟླ་བའི་ཚེས་ཉེར་ལྔའི་ཉིན་གྱི་ཞོགས་པར། ཁོང་གི་ཞལ་ནས་ཐུགས་སྲས་མཆོག་
གྱུར་ཉེ་གནས་ཡོན་ཏན་བཟང་ལ། ཡོན་ཁོ་ཡོན་གཅེས་ཁྱོད་ཀྱིས་ཁོ་བོའི་དོན་དུ་རིམ་གྲོ་
བསྒྲུབས་པ་དང༌། སྨན་བླངས་བ་སོགས་དཀའ་ངལ་མང་པོ་མྱོང་སོང་། དེ་རིང་ནི་ཞོགས་
པའི་སྨན་དང་རྩམ་ཁུ་ཡང་མ་འཐུང་ན་ཨེ་ཆོག་གསུངས་ནས་སྨན་དང་ཞོགས་པའི་གསོལ་
བ་ཡང་མ་གསོལ། སྐབས་དེར་ཁང་བདག་ཇ་ཚང་གི་༼བླ་མ་མཁས་ཚུལ་གྱིས་ཁོ་བོ་བླ་མ་
རིན་པོ་ཆེའི་མདུན་དུ་ཡོང་ན་ཨེ་ཆོག་ཞུས་ཚེ། ཁོང་གིས་ཤོག་གསུངས། བླ་མ་ཡོན་ཏན་
བཟང་གཟིམས་ཁང་གི་ཕྱི་རོལ་ཏུ་ཕེབས།༽བླ་མ་མཁས་ཚུལ་བླ་མ་རིན་པོ་ཆེའི་དྲུང་དུ་
སླེབས་ཏེ། སྐྱབས་རྗེ་མཚུངས་མེད་བླ་མ་མཆོག་ལ་ཁམས་འདྲི་སོགས་ཞུས་པ་ལ། ཁོང་གི་
ཁམས་ཤིན་ཏུ་དྭངས་ཤིང་བདེ་ཞེས་གསུངས་ཤིང༌། གསུང་གླེང་ཡུན་རིང་ཙམ་མཛད་པའི་
མཐར། ཞལ་ནས། ད་ལྟ་ཁོང་གི་གནས་ཚུལ་ནི། དཔེར་ན་མར་མེ་ཞིག་ལ་མཚོན་ན་མར་
ཁུ་ཐམས་ཅད་ཟད་ནས་སྡོང་བུ་དེ་ཉིད་ཏ་ལ་ལ་འབར་བཞིན་པའི་སྐབས་ལྟ་བུ་ཞིག་ལ་
སླེབས་ཡོད། ཅེས་གསུངས། འདི་ནི་རྗེ་བཙུན་ཐམས་ཅད་མཁྱེན་པ་ཏཱ་ར་ནཱ་ཐའི་ཞལ་ནས།
l6



ཤར་འཛམ་ཐང་པ་ངག་དབང་བློ་གྲོས་གྲགས་པའི་རྣམ་ཐར།
པོད་དང་པོ།
མཁན་ཀུན་དགའ་ཤེས་རབ་གསལ་བྱེད།
ནང་འཁོར་ལོ་དྲུག་གི་གཞལ་ཡས་ནས། །ཁམས་འབྱུང་ལྔ་དག་པའི་ཡེ་ཤེས་མེ། །དབྱིངས་
སྟོང་པའི་དབུས་སུ་འབར་བ་ལས། །ལུས་ལྷན་སྐྱེས་སུ་འགྱུར་བ་འདི་རྒོད་རེ་བྲོ། །ཞེས་
སོགས་གསུངས་པ་དང་མཐུན་པར་མར་མེའི་དཔེས་མཚོན་པའི་ཤུགས་ལ་བསྟན་པའི་དཔེ་
ཅན་རྗེ་བླ་མ་མཆོག་གི་ས་ལམ་དང་སྤངས་རྟོགས་ཀྱི་ཡོན་ཏན་མཐར་ཕྱིན་ཚུལ་རྒྱས་པར་
བརྗོད་དུ་ཡོད་པར་སྣང་ཡང་བདག་འདྲ་བླུན་པོའི་འོལ་ཚོད་དུ་འགྱུར་བར་དོགས་ཏེ་བཞག
དེ་ནས་བླ་མ་མཁས་ཚུལ་ཕྱིར་ཕེབས། བླ་མ་ཡོན་ཏན་བཟང་ནང་དུ་བླ་མའི་མདུན་སར་
ཕེབས་པ་ལ།༽འདི་ཕྱི་གཏན་གྱི་སྐྱབས་གཅིག་བཀའ་དྲིན་མཚུངས་མེད་རྗེ་བླ་མ་མཆོག་གི་
ཞལ་ནས། དེ་རིང་ཉིན་གུང་གི་སྨན་དང་རྩམ་ཁུ་ཡང་མི་འཐུང་། ད་ནི་ཚེ་འདིར་མ་འགྲུབ་
པའི་བྱ་བ་དང་འགྱོད་པའི་གནས་ནི་ཅུང་ཟད་ཀྱང་མེད། བསྟན་འགྲོའི་དོན་ཅི་འགྲུབ་རེ་
བྱས་པ་ཡིན་པས་ཞེ་སེམས་བདེ་བ་ཡིན། ད་ནི་ཁྱེད་རྣམས་ཀྱིས་ཀྱང་སེམས་མ་འཚུབ་པར་
དྭངས་མོ་གྱིས་ལ་བདེ་བར་བཞུགས། ཞེས་སོགས་གསུངས་ཤིང༌། ད་ཡི་གེ་འབྲི་གཞི་རྡུལ་
ཡངས་སམ་སཾ་ཊ་ཁྱེར་ཤོག་གསུངས་པ་ལྟར་ཕུལ་བ་ལ། རྩ་བའི་བླ་མ་ཀུན་དགའ་ངག་དབང་
དང༌། །ལུང་རྟོགས་གཏེར་མཛོད་ངག་དབང་ཚོགས་གཉིས་སོགས། །ཐུགས་ཡིད་དབྱེར་
མེད་གནས་ལུགས་མཉམ་བཞག་ངང་། །ཞེས་ཕྱག་བྲིས་གནང་ཞིང་། ཐུགས་དགྱེས་བརྩེ་
ཆེན་པོའི་སྒོ་ནས་ཐུགས་སྲས་མཆོག་གྱུར་ཡོན་ཏན་བཟང་ལ། འདིའི་མཇུག་ཏུ་རྐང་བ་གཅིག་
རྟེན་འབྲེལ་གྱི་ཚུལ་དུ་ཁྱོད་ཀྱིས་འབྲི་བར་གྱིས་ཞེས་གསུངས་པ་ལྟར། ཉེ་གནས་ཡོན་ཏན་
བཟང་གིས། ཕྱི་མར་བླ་མའི་ཞབས་དྲུང་སྐྱེ་བར་ཤོག །ཅེས་བྲིས་ཏེ་ཕྱག་ཏུ་ཕུལ་བ་ལ་ཁོང་
གིས་གཟིགས་ཤིང་ལན་གཅིག་གསུངས་ནས། འོ་ལེགས་པོ་འདུག གོང་སྟེགས་ཀྱི་སྟེང་དུ་
ཞོགས་གསུངས། འདི་ནི་སྐྱབས་མཆོག་མཚུངས་མེད་རྗེ་བཙུན་བླ་མ་མཆོག་གི་སྐུ་ཚེ་འདིའི་
ཞལ་གསུང་དང་ལྗགས་རྩོམ་གྱི་ཐ་མའོ། །དེ་མ་ཐག་ཞིང་འདིའི་གདུལ་བྱ་རེ་ཞིག་རྫོགས་ཤིང་
317



ཇོ་ནང་དཔེ་ཚོགས།
སྤྱིའི་དེབ་དགུ་བཅུ་པ།
མཛད་པ་མཐར་ཕྱིན་ཏེ་གདུལ་བྱ་རྟག་འཛིན་ཅན་རྣམས་ཆོས་ལ་བསྐུལ་ཕྱིར་དེ་བཞིན་
གཤེགས་པ་མྱ་ངན་ལས་འདའ་བའི་སྐབས་ཀྱི་བཞུགས་སྟངས་ལྟར་སྐུའི་གཞོགས་གཡས་པ་
སར་ཕབ་སྟེ་སེང་གེ་ཉལ་སྟབས་ཀྱིས་བཞུགས་ནས་སྤྱན་གཉིས་བར་སྣང་ལ་ཧྲིག་གེར་གཟིགས་
བཞིན་ཧིག་སྒྲ་ལན་གསུམ་དང་ཕཊ་སྒྲ་གཅིག་གནང་སྟེ་རླུང་ནང་དུ་ཤད་ཀྱི་རྔུབ་པ་དང་མཉམ་
དུ། ཐུགས་དགོངས་ཆོས་ཀྱི་དབྱིངས་དང་དབྱེར་མེད་དུ་གྱུར་ཏེ། སྤྲུལ་པའི་བཀོད་པ་ཆོས་
སྐུའི་དབྱིངས་སུ་བསྡུས། ཐུན་མོང་སྣང་ངོར་བསྟན་འགྲོའི་དོན་ཆེན་མཛད་པའི་ཆེད་དུ་སྔགས་
རིག་འཛིན་པའི་ཞིང་མཆོག་དཔལ་ལྡན་ཤམྦྷ་ལར་གཤེགས་པར་ཆོས་སོ། །ཞིང་འདིའི་བསྟན་
པའི་གསལ་བྱེད་འགྲོ་བའི་མུན་སེལ་ཀུན་བཟང་ཞིང་གི་ཉི་མ་ནུབ་པར་གྱུར་ཏེ། ཐུགས་
སྲས་ཀྱི་ཐུ་བོ་བླ་མ་ཡོན་ཏན་བཟང་སོགས་ཉེ་འཁོར་སྐུ་བཅར་བ་རྣམས་དམ་པའི་མགོན་
དང་བྲལ་ཏེ་ཁོང་བའི་སྙིང་དང་དཔྲལ་བའི་མིག་བཏོན་པ་ལྟར་མྱ་ངན་གྱི་ཟུག་རྔུས་གདུང་
བས་ཅི་བྱ་གཏོལ་མེད་དུ་གྱུར། དེ་ནས་གསང་རྒྱ་བྱས་ཏེ་ཟླ་ལྔ་པའི་ཚེས་གཅིག་གི་བར་ཞག་
བདུན་ཕྲག་གཅིག་གི་རིང་འོད་གསལ་ཆོས་སྐུའི་དབྱིངས་སུ་ཐུགས་དམ་ལ་བཞུགས་པར་
གྱུར། དེའི་ཚེ་སྐུ་ལ་སྔར་ལས་ལྷག་པའི་གཟི་མདངས་རྒྱས་ཏེ་གཉེར་མ་དང་ཁང་ཁུང་སོགས་
གཏན་ནས་མེད་པར་གཞོན་ཤ་ཆགས་ཤིང་ཞལ་གྱི་དཀྱིལ་འཁོར་འཛུམ་པའི་མདངས་ཆགས་
པ་ཟླ་བ་དྲི་མ་མེད་པ་ལྟ་བུ་དང༌། སྐུའི་ཁ་དོག་དུང་གི་མདོག་ལྟར་ཤིན་ཏུ་དཀར་ཞིང་འཚེར་ལ་
འོད་དང་ལྡན་པ་ལྷའི་བུ་གཞོན་ནུ་དག་གི་ལུས་ལྟ་བུར་གྱུར་ཅིང་དྲི་བཟང་ཤིན་ཏུ་ཞིམ་པོས་
ཁྱབ་པར་གྱུར་ཏོ། །དེའི་ཚེ་ཉིན་ཞག་མང་པོའི་རིང་འཇའ་ཚོན་དང་འཇའ་གུར་འཇའ་སྤྲིན་
ཁ་དོག་སྣ་ཚོགས་པ་དང་དབྱིབས་སྣ་ཚོགས་པ་ཤིན་ཏུ་མཛེས་པ་ཡིད་འཕྲོག་པ་དག་གིས་
མཁའ་དབྱིངས་ཐམས་ཅད་ཡོངས་སུ་ཁྱབ་པར་གྱུར་ཅིང་འཇའ་སྣེ་ཐམས་ཅད་གཟིམས་
ཁང་གི་སྟེང་དུ་ཟུག་པ་ཐག་
་པ་ཐག་རིང་ཐུང་ཐམས་ཅད་ནས་ཀུན་གྱིས་མཐོང་ཆོས་སུ་གྱུར། ཆེས་
318



མཁན་ཀུན་དགའ་ཤེས་རབ་གསལ་བྱེད།
ཤར་འཛམ་ཐང་པ་བག་དབང་བློ་གྲོས་གྲགས་པའི་རྣམ་ཐར།
པོད་དང་པོ།
ཉེར་བརྒྱད་ཀྱི་ནུབ་གཟིམས་ཁང་གི་གློ་སྐར་གྱི་དྲང་ཐད་བར་སྣང་དུ་ཟླ་ཕྱེད་བཅད་ཁ་ཐུར་དུ་
བསྟན་པ་
་པ་ལྟ་བུའི་འོད་ཤིན་ཏུ་གསལ་ཞིང་འཚེར་བ་ཞིག་ཤར་ཡོད་པ་མང་པོས་མཐོང་།
ཁོང་རིན་པོ་ཆེ་ཐུགས་དམ་ལ་བཞུགས་པའི་སྐབས་སུ། ཐུགས་སྲས་ཡོན་ཏན་བཟང་སོགས་
ཉེ་འཁོར་གྱི་ཐུགས་སློབ་རྟོགས་ལྡན་འགའ་རེས་གསང་སྟབས་སུ་གདུང་མདུན་ནས་ཐུགས་
ཡིད་དབྱེར་མེད་ཀྱི་ངང་ནས་གནས་ལུགས་ལ་མཉམ་པར་བཞག་ཅིང་དབང་བཞི་བླང་བ་
དང་ཚེ་རབས་ཀུན་ཏུ་རྗེས་སུ་འཛིན་པའི་གསོལ་འདེབས་དང་སྨོན་ལམ་བཏབ། དེའི་ཚེ་
སློབ་མ་རྟོགས་ལྡན་དག་སྣང་ཅན་འགའ་རེའི་སྣང་ངོར་བླ་མ་རྡོ་རྗེ་འཆང་གི་ཐུགས་ཆོས་
དབྱིངས་བརྗོད་བྲལ་ནམ་མཁའ་ལྟ་བུའི་ངང་ནས་འཛམ་གླིང་གི་སེམས་ཅན་གྲངས་མེད་པ་
ལ་རང་རང་གི་ཁམས་དབང་དང་མཐུན་པའི་ཕན་ཐོགས་རྒྱ་ཆེན་པོ་བྱུང་བའི་ཉམས་སྣང་
ཤར། སློབ་མ་ལ་ལས་སྒྲ་སྙན་མོ་ཐོས་པ་དང་། ཡང་ལ་ལས་སྐུ་གདུང་ལས་སྤོས་དུད་ལྟ་
བུའི་འོད་སྔོན་པོ་ཡུན་རིང་འཕྲོ་བར་མཐོང་། འགའ་རེས་སྐུ་གདུང་གི་ཐུགས་ཀ་ནས་འོད་
ཟེར་དཀར་པོ་འཕྲོས་ཏེ་རང་ལ་ཐིམ་པའི་སྣང་བ་བྱུང་། ཁྱད་པར་ཐུགས་སྲས་ཀྱི་ཐུ་བོ་བླ་
མ་ཡོན་ཏན་བཟང་གིས་བཤད་སྒྲུབ་དཔལ་ལ་བཀའ་དྲིན་མཚུངས་མེད་སྐྱབས་མཆོག་མ་
ཏི་རིན་པོ་ཆེ་ནི་སངས་རྒྱས་དངོས་ཞིག་ཡིན་ཏེ། ད་ལྟ་ཁོང་གི་བྱིན་རླབས་ཀྱིས་བདག་གི་
སྣང་བ་སྔར་དང་ཡེ་མི་འདྲ་བར་གནས་འགྱུར་འདུག ཅེས་གསུངས་ཤིང་། ཁོང་གིས་སྐུ་གདུང་
རིན་པོ་ཆེའི་མདུན་ནས། སྔོན་དུས་མཁས་གྲུབ་མང་སྤྲུལ་སེམས་ཅན་འདྲེན། །ད་ལྟ་སྙིགས་
མར་བསྟན་འགྲོར་ཕན་མཛད་མཐར། །ཤམྦྷ་ལར་བྱོན་འགྲོ་ཕན་རླབས་ཆེ་གསུངས། །མཛད་
མངའ་ཁྱེད་ལ་སྙིང་ནས་གསོལ་བ་འདེབས། །ཞེས་སོགས་སློབ་འབངས་ཡོངས་ཀྱི་ཚབ་
བྱས་ཏེ་ཚེ་རབས་ཐམས་ཅད་དུ་འབྲལ་མེད་རྗེས་སུ་འཛིན་པར་གསོལ་འདེབས་དང་སྨོན་
ལམ་ཡང་ཡང་བཏབ་ཅིང་། བདག་གིས་ཁྱོད་ཀྱི་ཤུལ་ནས་ཀྱང་། །སྙིང་སྟོབས་བསྐྱེད་ནས་
JI༡



ཇོ་ནང་དཔེ་ཚོགས།
སྤྱིའི་དེབ་དགུ་བཅུ་པ།
བསྟན་དོན་ལ། །ལུས་ངག་ཡིད་ཀྱིས་གང་ནུས་པས། །ཞབས་འདེགས་ཞུ་བར་ཁས་བླངས་
ཞེས་སོགས་ཁྱེད་ཀྱི་ཤུལ་ནས་བསྟན་འགྲོའི་དོན་དུ་འབད་བརྩོན་བྱེད་པར་དམ་བཅའ་
མང་པོ་ཕུལ། ཚེས་སུམ་བཅུ་སྟེ་གནམ་སྟོང་གི་ནམ་སྨད་དུ་ས་ཆེན་པོ་རི་དང་བཅས་པ་དལ་
གྱིས་ལན་གསུམ་གཡོས་ཤིང་སྒྲ་སྙན་མོ་གྲག ཟླ་ལྔ་པའི་ཚེས་གཅིག་ཉིན་འོད་གསལ་ལས་
བཞེངས་ཏེ་ཐུགས་དམ་གྲོལ་བའི་རྟགས། དུས་འཁོར་རྩ་རྒྱུད་ཀྱི་དུམ་བུ་དབང་མདོར་བསྟན་
ལས། ལུས་ཅན་རྣམས་ནི་འཆི་བ་ན། །ཟླ་བ་བདུད་རྩི་འོག་ཏུ་འགྲོ། །སྟེང་དུ་ཉི་མ་རྡུལ་སྒྲ་
གཅན། །ཞེས་འཁོར་བ་པ་རྣམས་ལ་ཁུ་རྡུལ་འབབ་ལུགས་དེ་ལྟར་དང༌། རྣལ་འབྱོར་མཆོག་
ལ་གནས་པ་རྣམས་ལ་དེ་ལས་བཟློག་ནས། ཏིང་ངེ་འཛིན་གྱི་ཡེ་ཤེས་མཆོག་བརྙེས་པའི་སྒོ་
ནས་ཟུང་འཇུག་མཐར་ཐུག་པ་མྱུར་དུ་མངོན་པའི་སྔ་ལྟས་སུ། སངས་རྒྱས་ཀུན་ཀྱི་མཛོད་
སྤུ་ཡི། །པདྨར་ཟླ་བ་བདུད་རྩི་ཉ། །ཉི་རྡུལ་གནམ་སྟོང་གསང་བར་ཏེ། །གཙུག་ཏོར་ནོར་བུ་
འདི་དག་གོ །ཞེས་དང་། ཆོས་རྗེ་ཀུན་མཁྱེན་ཇོ་ནང་པ་ཆེན་པོས། ནོར་བུའི་རྩེ་མོ་ཉི་རྡུལ་
བརྟན། །གཙུག་ཏོར་བྱང་སེམས་ཟླ་བ་ཉ། །ཞེས་གསུངས་པ་ལྟར། ཁམས་དཀར་པོ་སྟེང་
དུ་ཤངས་རྩེར་ལུད་པ་དང༌། དམར་ཆ་འོག་ནོར་བུའི་རྩེ་མོར་ཐོན་ཏེ། ཐུགས་དམ་གྲོལ་བའི་
རྟགས་མཚན་ཉིད་པ་རྒྱུད་ལས་གསུངས་པ་དང་མཐུན་པར་བྱུང་། ཉིད་ཀྱི་ཐུགས་སློབ་གྲུབ་
པའི་དབང་ཕྱུག་ཆེན་པོ་ཀུན་སྤངས་པ་གྱང་སྒང་བླ་མ་གྲགས་པ་སོགས་ཀྱིས་ཐུགས་དམ་
བཀྲོལ་ཚུལ་ཡང་མཛད། དེ་ཚེ་ཕྱི་རོལ་ཏུ་ཡང་ནམ་མཁའ་ཤིན་ཏུ་གཡའ་དག་པ་དྭངས་ཤིང་
གསལ་བ་ལ་དབྱིབས་དང་ཁ་དོག་སྣ་ཚོགས་པའི་འཇའ་ཚོན་གྱི་དྲ་བ་དྲ་ཕྱེད་ཆེས་མཛེས་
མང་པོས་ཁྱབ་ཅིང་། དྲི་ཤིན་ཏུ་ཞིམ་པ་ལྷའི་བདུག་སྤོས་ཀྱི་དྲི་ངད་དཔག་ཚད་དུ་མའི་བར་
དུ་ཁྱབ་པར་གྱུར་པ་སོགས་མངོན་པར་བྱང་ཆུབ་པའི་རྟགས་ངོ་མཚར་རྨད་དུ་བྱུང་བ་དུ་མ་
རྒྱུད་སྡེ་ལས་གསུངས་པ་དང་མཐུན་པར་བྱུང་ངོ༌། །དེ་ནས་སྐུ་གདུང་རིན་པོ་ཆེའི་ཕུང་པོ་ལ་
32



ཤར་འཛམ་ཐོང་པ་ངག་དབང་བློ་གྲོས་ གྲགས་པའི་རྣམ་ཐར།
མཁན་ཀུན་དགའ་ཤེས་རབ་གསལ་བྱེད།
པོད་དང་པོ།
གདུང་ཁྲུས་སོགས་ཕུལ་ཞིང་ལོངས་སྐུའི་ཆས་གསོལ་ཏེ་མཆོད་འབུལ་ཚོགས་བསགས་ཀྱི་
གནས་སུ་སྤྱན་དྲངས་པའི་ཚེ་སྐུ་གདུང་སྔར་ལས་ཕྱེད་ཙམ་གྱིས་ཆུང་ཞིང་ཁྲུ་གང་ཙམ་དུ་
གྱུར་འདུག དེ་ནས་གསང་བ་བཀྲོལ་ཏེ་འཛི་སྟོད་སྨད་སོགས་ཕྱོགས་སོ་སོར་འདས་བརྡ་
བཏང་བས། ཕྱོགས་སོ་སོ་ནས་རྗེ་བླ་མ་དམ་པའི་སློབ་མར་གྱུར་པ་སོགས་བླ་གྲྭ་མང་པོ་
དང་། དད་ལྡན་མང་ཚོགས་མི་སྐྱ་ཕོ་མོ་སོགས་གདུལ་བྱ་གྲངས་ལས་འདས་པ་ལོང་བ་
ཐང་སྟོང་དུ་ལུས་པའམ་དམུས་ལོང་དམིགས་བུ་དང་བྲལ་བ་ལྟར་སྐྱོབ་པའི་མགོན་དང་བྲལ་
བས་སེམས་མྱ་ངན་གྱིས་གདུང་ཞིང་མིག་མཆི་མས་རླན་བཞིན་འདུས་ཏེ། བཀའ་དྲིན་མཚུངས་
བྲལ་སྐྱབས་རྗེ་བླ་མ་མཆོག་གི་ཐུགས་ཀྱི་དགོངས་པ་གོང་ནས་གོང་དུ་རྫོགས་པ་དང་། དད་
ལྡན་བུ་སློབ་གདུལ་བྱ་རྣམས་ཀྱི་ཚོགས་གཉིས་ཁྱད་པར་ཅན་གསོགས་པའི་ཆེད་དུ། སྐུ་གདུང་
རིན་པོ་ཆེ་ལ་ཕྱག་འཚལ་མཆོད་འབུལ་སྨོན་ལམ་སོགས་ཚོགས་གསོགས་སྒྲིབ་སྦྱང་ལ་འབད་
པར་བྱས་པ། དེ་ཡང་བླ་གྲྭ་རྣམས་ཀྱིས་ལུས་ཅན་ཡོངས་ཀྱི་བསོད་ནམས་བསགས་པའི་ཞིང་
མཆོག་སྐུ་གདུང་རིན་པོ་ཆེའི་མདུན་དུ་མཆོད་པའི་བཀོད་པ་རྒྱ་ཆེ་བ་མཛེས་པར་བཤམས་ཏེ།
ཉིད་གསུང་སྒྲོལ་མའི་ཆོ་ག་སོགས་རྒྱུད་སྡེ་འགའི་དཀྱིལ་འཁོར་ཞལ་ཕྱེས་ཏེ་དེ་དག་གི་གཙོ་བོ་
དང་མི་གཉིས་པའི་ཚུལ་དུ་མཆོད་སྒྲུབ་བདག་འཇུག་ལེན་པ་སོགས་ཀྱི་སྒོ་ནས་གདུང་མཆོད་
ལེགས་པར་ཕུལ། དེ་སྐབས་སློབ་བུ་དག་སྣང་ཅན་རྣམས་ལ་དག་པའི་མཐོང་སྣང་སྣ་ཚོགས་
པ་ཤར་བ་འདི་ལྟར། རྟོགས་པའི་དབང་ཕྱུག་ཤུག་ནང་བླ་མ་རིག་དགའི་ཉམས་དང་སྣང་བ་
ཐམས་ཅད་གནས་འགྱུར་ཏེ་དུས་ཐམས་ཅད་དུ་ལྗང་ལམ་མེ་བའི་སྣང་བ་དང་། འོད་གསལ་
གྱི་སྣང་བ་རྒྱས་པར་གྱུར། རྟོགས་ལྡན་ཤུག་ནང་ཨ་བཟང་བླ་མ་བརྩོན་འགྲུས་ཀྱི་སྣང་ངོར་བླ་
མའི་ཐུགས་དང་རང་སེམས་གཉིས་དབྱེར་མེད་གཅིག་ཏུ་འདྲེས་ཤིང་འོད་ལྗང་གསལ་གྱི་དབྱིངས་
སུ་ཟུག་པའམ་ཐིམ་འགྲོ་བའི་སྣང་བ་ཤར། སློབ་མ་ལ་ལས་བླ་མ་དུས་ཀྱི་འཁོར་ལོའི་རྣམ་
3E1



ཇོ་ནང་དཔེ་ཚོགས།
སྤྱིའི་དེབ་དགུ་བཅུ་པ༔
པར་མཐོང་། ལ་ལས་རྗེ་བཙུན་སྒྲོལ་མའི་རྣམ་པར་མཐོང་། ཁ་ཅིག་གིས་བླ་མ་སློབ་དཔོན་
དུ་མཐོང་། ཁ་ཅིག་གིས་སྤྱན་རས་གཟིགས་སུ་མཐོང་། འགའ་རེས་ཐུགས་རྗེ་ཆེན་པོ་ཕྱག་
སྟོང་སྤྱན་སྟོང་དུ་མཐོང་། འགའ་རེས་བླ་མ་ཆོས་རྗེ་ཀུན་མཁྱེན་ཆེན་པོའི་རྣམ་པར་མཐོང་།
ལ་ལས་སྒྲ་སྙན་སྣ་ཚོགས་ཐོས་པ་སོགས་ཐུན་མོང་མ་ཡིན་པའི་ལེགས་མཚན་ངོ་མཚར་བ་
མཐའ་ཡས་སོ། །རྒྱུན་དུ་འོད་ལྗང་གསལ་གྱིས་ཁྱབ་པ་དང་། དྲི་བཟང་གིས་ཁྱབ་པ་ནི་ཀུན་གྱི་
མཐུན་སྣང་དུ་གྱུར། དེ་མཚུངས་སུ། སྐལ་ལྡན་གྱི་བུ་སློབ་དད་ལྡན་གྱི་དམངས་ཚོགས་སོགས་
གདུལ་བྱ་ཤིན་ཏུ་མང་པོས་སྐུ་གདུང་རིན་པོ་ཆེ་ལ་མཇལ་ཕྱག་སྐོར་བ་དང༌། སྨོན་ལམ་རྣམ་
པར་དག་པ་བཏབ་ཅིང་། གདུང་མདུན་ནས་རང་རང་གི་ཁམས་དབང་མོས་མཐུན་གྱིས་
དགེ་སྒྲུབ་སྡིག་སྤོང་གི་དམ་བཅའ་དང་ཁས་ལེན་མང་པོ་བྱས་པ། དེ་ཡང་གྲྭ་བའི་རིགས་སུ་
གྱུར་པ་རྣམས་ཀྱིས་རབ་བྱུང་དང་དགེ་ཚུལ་སློང་སྒྲུབ་པ་སྦྱོར་དྲུག་སོགས་མཚམས་བསྙེན་
སྒྲུབ་དང་ཡི་གེ་འབྲི་བཞེངས་བྱེད་པ་སོགས་ཆོས་སྤྱོད་དང་དགེ་སྦྱོར་གྱི་བྱ་བ་མང་པོ་དམ་བཅའ་
ཕུལ་ཞིང་ཁས་ལེན་བྱེད་པ་ཤིན་ཏུ་མང་པོ་བྱུང༌། ཁྱིམ་པ་ཕོ་མོ་རྣམས་ཀྱིས་བསྙུང་གནས་
བསྲུང་བ་དང་དགེ་བསྙེན་སྒྲུབ་པ། རྐུ་བ་དང་སྲོག་གཅོད་སོགས་སྤོང་པ། མནའ་དང་ཆང་དུ་
བ་སོགས་གཅོད་པ། ཚེ་ཐར་དང་སྲོག་བསླུ་བྱེད་པ། ཁ་ཏོན་དང་བཟླས་བརྗོད་བྱེད་པ་སོགས་
དགེ་སྒྲུབ་སྡིག་སྤོང་གི་ཁས་ལེན་དང་དམ་བཅའ་བཞག་སྟེ་རྒྱུད་ལ་ཐར་པའི་ས་བོན་ཐེབས་
པར་བྱེད་མཁན་གྲངས་ལས་འདས། ཕྱོགས་ཐག་རིང་སོ་སོ་ན་བཞུགས་པའི་རིས་མེད་ཀྱི་
གྲུབ་མཐའའམ་ཆོས་བརྒྱུད་སོ་སོའི་བསྟན་པ་འཛིན་པའི་སྐྱེས་ཆེན་དམ་པ་ཤིན་ཏུ་མང་པོས།
ཡོངས་རྫོགས་བསྟན་པའི་གསལ་བྱེད་ཆེན་པོ་ཀུན་བཟང་ཞིང་གི་ཉི་མ་གློ་བུར་དུ་ནུབ་པས་
བསྟན་པ་རིན་པོ་ཆེ་ལ་ཉམས་འགྲིབ་ཆེན་པོ་བྱུང་སོང་ཞེས་ཐུགས་སྐྱོ་གདུང་ཚད་མེད་གནང་བ་
དང༌། དད་ལྡན་བུ་སློབ་སོགས་གདུལ་བྱ་དཔག་ཏུ་མེད་པས་བདག་ཅག་སྐྱོབས་པའི་མགོན་
32



མཁན་ཀུན་དགའ་ཤེས་རབ་གསལ་བྱེད།
དྲོད་དང་པོ།
ཤར་འཛམ་ཐང་པ་ངག་དབང་བློ་གྲོས་གྲགས་པའི་རྣམ་ཐར།
དང་བྲལ་བར་གྱུར་ཞེས་མྱ་ངན་གྱི་ཟུག་རྔུ་དྲག་པོས་ནོན་ཏེ་ཚེ་རབས་ཕྲེང་བར་རྗེས་སུ་འཛིན་
པར་གསོལ་བ་དང་སྨོན་ལམ་འདེབས་ཤིང་དགེ་སྒྲུབ་སྡིག་སྤོང་གི་ཁས་ལེན་དང་དམ་བཅའ་
བྱེད་མཁན་ཡང་གྲངས་ལས་འདས་པར་མངོན་ནོ། །དེ་དག་གི་སྐབས་སུ། སྐུ་གདུང་རིན་
པོ་ཆེ་སྔར་ལས་ཤིན་ཏུ་ཆུང་བར་གྱུར་ཅིང་སྐུ་གདུང་མར་ཁུའམ་སྣུམ་གྱི་རྣམ་པར་ཞུ་བའམ་
སྐུ་གདུང་ལས་བདུད་རྩིའི་རྒྱུན་མར་ཁུ་ཤིན་ཏུ་དྭངས་པ་ལྟ་བུ་མང་དུ་བབས་ཏེ་སྐུ་གདུང་
བཞུགས་སའི་ཀ་ཏོ་རའི་ཕྱི་རུ་ལུད་དེ་མཐིལ་ཤིང་སྟེང་དུ་བོ་བ་རྣམས་དད་ལྡན་སློབ་བུ་
རྣམས་ཀྱི་ལྕེས་བལྡགས་པས་མཐིལ་ཤིང་ཡང་འོད་ལམ་ལམ་དུ་གྱུར་འདུག་ཅེས་ས་དམར་
སྔ་མ་རིག་དགའི་ཞལ་ལས་ཐོས། དུས་ཀྱི་དབང་གིས་ཟླ་བ་འདིའི་ཚེས་གསུམ་གྱི་ མོར་
སྒྲོལ་ཆོག་སོགས་རྒྱུད་སྡེ་འགའ་ཞིག་གི་ཆོ་ག་ལ་བརྟེན་ནས་བསྲེག་ཇུག་སོ་སོའི་སྒོ་ནས་སྐུ་
གདུང་རིན་པོ་ཆེ་ལ་ཞུགས་མཆོད་ཕུལ། དེའི་ཚེ་མཁའ་དབྱིངས་ཐམས་ཅད་འཇའ་དང་སྤྲིན་
འཇའ་ངོ་མཚར་བ་སྣ་ཚོགས་པས་གང་བར་གྱུར་ཅིང༌། ཁྱད་པར་གདུང་ཁང་སྟེང་གི་ནམ་
མཁར་འོད་དཀར་པོས་ཁྱབ་སྟེ། དེ་སྐབས་ཚེས་གསུམ་གྱི་མཚན་མོ་ཟླ་འོད་མེད་པའི་མུན་
པ་ཤིན་ཏུ་
ཏུ་ནག་པའི་དུས་ཡིན་ཀྱང་། ཕལ་ཆེར་ཉིན་དཀར་ལྟ་བུའམ། ཚེས་བཅོ་ལྔའི་སྟོན་ནམ་
གཡའ་དག་པའི་ཟླ་འོད་ལྟར་ཤིན་ཏུ་དྭངས་ཤིང་གསལ་བར་གྱུར་ཏེ། ཐག་རིང་ཕྱོགས་སོ་
སོ་ནས་ཨ་མགོན་ཐད་ཀྱི་ནམ་མཁར་འོད་དཀར་པོས་ཁྱབ་ཡོད་པ་དག་ཐེར་ཚོགས་པ་སྲིད་
གཞུང་གི་ལས་བྱེད་མི་སྣ་མང་པོ་སོགས་ཀུན་གྱི་མཐུན་སྣང་ཐུན་མོང་མིག་གི་དབང་པོའི་
སྤྱོད་ཡུལ་དུ་གྱུར། དྲི་བཟང་པོ་ཤིན་ཏུ་ཞིམ་པ་ཡིད་དུ་འོང་བའི་ངད་ལྷ་མོ་རྒྱལ་མོའི་ཉེ་འདབས་
སོགས་དཔག་ཚད་མང་པོའི་བར་དུ་ལྡང་བར་གྱུར། དེའི་ཚེ་བླ་མ་ཀུན་དཔལ་སོགས་རྗེ་
མཚུངས་མེད་བླ་མ་མཆོག་གི་ཐུགས་སློབ་འགའ་རེའི་ཉམས་སྣང་ལ། བྱང་ཕྱོགས་ཀྱི་ནམ་
མཁའ་ནས་དར་ལམ་ཞིག་བརྐྱངས་པའི་སྟེང་དུ་བླ་མ་རིན་པོ་ཆེ་ལྷ་དང་ལྷ་མོ་དཔའ་བོ་དང་
323



ཇོ་ནང་དཔེ་ཚོགས།
སྤྱིའི་དེབ་དགུ་བཅུ་པ།
རྣལ་འབྱོར་མ་མང་པོས་གདུགས་དང་རྒྱལ་མཚན་སོགས་མཆོད་རྫས་དུ་མ་དང་བཅས་
རོལ་མོ་སྣ་ཚོགས་པ་དཀྲོལ་བཞིན་བསུས་སོང་བའི་སྣང་བ་སོགས་དག་པའི་གཟིགས་སྣང་
མང་པོ་མཐོང་། གདུང་ཞུ་བའི་དུད་པ་ནམ་མཁའི་དབྱིངས་མཐོན་པོར་ཟུག་ཅིང་མཐར་མར་
འཁྱིལ་ནས་གདུང་མཇལ་མི་རྣམས་དུད་པས་ཁྱབ་སྟེ། རེ་ཞིག་ཞིང་གཞན་དུ་བྱོན་པར་མཛད་
ན་ཡང་སེམས་ཅན་ཐམས་ཅད་ཐུགས་རྗེས་ནམ་ཡང་མི་འདོར་བའི་རྟགས་སུ་སྣང་ངོ་། །དེ་
ནས་གདུང་ཁང་ཞལ་ཕྱེ་སྐབས། ཇི་སྐད་དུ། སྐུ་ལ་རུས་པ་ཁྲག་མེད་ཀྱང་། །ཐབས་ཀྱི་རང་
བསྲེལ་བཞག་པར་མཛད། །ཅེས་གསུངས་པ་ལྟར། རིང་བསྲེལ་ཡུངས་འབྲུ་ལྟ་བུ་གྲངས་
ལས་འདས་པ་བྱོན། བདག་ཅག་གི་སྟོན་པ་ཐུགས་རྗེ་ཅན་མྱ་ངན་ལས་འདས་ཏེ་སྐུ་གདུང་
ཞུགས་ལ་ཕུལ་བའི་ཚེ། ཚེམས་མཆེ་བ་བཞི་དང༌། གདུང་དྲིལ་བྱེད་ཀྱི་རས་ཡུག་ཕྱི་ནང་
གཉིས་མ་ཚིག་པར་བྱོན་པ་དང་ཤིན་ཏུ་མཚུངས་པར་བྱམས་པའི་ཐུགས། བདེན་པར་སྨྲ་
བའི་ལྗགས། རིང་དུ་གཟིགས་པའི་སྤྱན་ཏེ་ཐུགས་ལྗགས་སྤྱན་གསུམ་མེས་མ་ཚིག་པར་
རིལ་བོར་གདུལ་བྱའི་བསོད་ནམས་ཀྱི་རྟེན་དུ་བྱོན། དེ་ཡང་ཐུགས་ཀྱི་སྟེང་དུ་ལྗགས་བྱོན་
ཏེ་ལྗགས་ཀྱི་རྩེ་མོ་ཡར་ལྗགས་སྟེང་དུ་ཅུང་ཟད་འདྲིལ་ཡོད་པའི་སྟེང་དུ་སྤྱན་གྱི་འབྲས་བུ་
གཉིས་གཡས་གཡོན་དུ་ཡོད་པ་དེའི་སྟེང་དུ་རིང་བསྲེལ་རིལ་བུ་ཆེ་བ་ཞིག་ཡོད་པ་བསམ་
གྱིས་མི་ཁྱབ་ཅིང་ཆེས་ངོ་མཚར་བ་ཞིག་ཏུ་ཡོད་ཅེས་ཉེ་གནས་འཇིགས་འོད་ཀྱིས་རྣམ་
ཐར་གྱི་ས་བོན་དུ་བྲིས་ཡོད། དེ་ནི་ཡེ་ཤེས་གསང་བའི་ཐིག་ལེ་འབྱུང་བའི་རྒྱུད་ལས། བྱང་
ཆུབ་སེམས་ནི་འབྱུང་བ་ལས། །འགྲོ་བ་རྣམས་ལ་ཕན་གདགས་ཕྱིར། །རྟགས་ནི་འདི་དག་
རབ་ཏུ་བརྟན། །རིག་པ་འཛིན་མེད་ཕྱོགས་མེད་དུ། །བཞག་པས་རིག་པའི་རྟེན་གྱུར་པ། །
ཐུགས་ནི་ཚིག་པར་མི་འགྱུར་ཞིང་། །ཞེས་དང་། བཀའ་གདམས་གླེགས་བམ་ལས། འཁོར་
བ་མི་སྤོང་སེམས་དཔའ་ལ། །ཐུགས་དང་ལྗགས་ནི་འབྱོན་པར་འགྱུར། །ཞེས་སེམས་ཅན་
324



ཀུན་དགའ་ཤེས་རབ་གསལ་བྱེད་
བར་འཛམ་ཐང་པ་ངག་དབང་བློ་གྲོས་གྲགས་པའི་རྣམ་ཐར།
པོད་དང་པོ།
གྱི་དོན་དུ་འཁོར་བ་མི་སྤོང་བའི་བྱང་ཆུབ་སེམས་དཔའ་ཆེན་པོ་ཡིན་པའི་བརྡར་གསུངས་
སོ། །འདིའི་སྐབས་སུ་ཡང་ནམ་མཁའི་ཁམས་ཐམས་ཅད་འཇའ་ཟེར་དང་སྤྲིན་འཇའ་སྣ་
ཚོགས་ཀྱིས་ཁྱབ་ཅིང་། ཁྱད་པར་བྱང་ཕྱོགས་ནས་འཇའ་སྤྲིན་གྱི་རྣམ་པ་སེར་ཕྲེང་བསྒྲིགས་པ་
ལྟ་བུ་ཇོན་མ་དེ་རིང་བོ་ཕྱི་མ་ཕྱི་མ་རྣམས་རིམ་བཞིན་ཇེ་ཐུང་ཇེ་ཐུང་དུ་གནས་པ། འཇའ་
སྤྲིན་དེ་རྣམས་ཀྱི་རྟིང་མ་སྤྲིན་དཀར་འཐུག་པོ་ངོས་སུ་སྔོན་པོ་ཤས་ཆེ་བའི་དམར་པོ་སོགས་
ཁ་དོག་སྣ་ཚོགས་པས་རི་མོ་སྣ་ཚོགས་བཀྲ་བ་ཤར་ཞིང་། དེ་མཚུངས་སུ་ནུབ་ཕྱོགས་ནས་
འཇའ་སྤྲིན་ལྗོན་ཤིང་གི་དབྱིབས་ལྟ་བུ་རིང་བོ་ཤར་བའི་རྩེ་མོ་དང་། སྔ་མ་བྱང་ཕྱོགས་ནས་
འཇའ་སྤྲིན་སེར་ཕྲེང་ལྟ་བུ་ཕྲེང་དུ་བསྒྲིགས་པའི་སྔོན་མའི་འཇའ་སྤྲིན་རིང་བོ་དེའི་རྩེ་མོ་
གཉིས་ཨ་མགོན་གྲོང་བའི་ཐད་ཀྱི་སྟེང་གི་ནམ་མཁར་རྩེ་སྤྲོད་དུ་ཡུན་རིང་གི་བར་གནས་
པ་ཐག་རིང་ཐུང་ཀུན་གྱིས་མཐོང་ཞིང་ངོ་མཚར་དུ་གྱུར། དེ་ལྟར་སྐྱབས་མཆོག་མཚུངས་བྲལ་རྗེ་
བཙུན་བླ་མ་དགོངས་པ་ཆོས་ཀྱི་དབྱིངས་སུ་ཟུམ་ཉིན་ནས་བཟུང་ཕྱིས་གདུང་ཁང་ཞལ་ཕྱེ་
བའི་བར་དུས་རྣམ་ཀུན་ཏུ། རྒྱུད་ལས། མཚན་བཅས་རྫོགས་རིམ་བསྒོམ་པ་ལས། ། འཇའ་
ཚོན་དག་ནི་འབྱུང་བར་འགྱུར། །ཞེས་དང་། བཀའ་གདམས་གླེགས་བམ་ལས། ཚུལ་ཁྲིམས་
གཙང་ལ་མེ་ཏོག་འབབས། །བྱང་ཆུབ་སེམས་ལ་རིང་བསྲེལ་འཛག །བསྐྱེད་རིམ་ཅན་ལ་
ལྷ་སྐུ་བྱོན། །ཁྲིམས་གཙང་ཕུང་པོ་གཙང་མ་སྟེ། །ལྷ་རྣམས་ཀུན་གྱིས་བསུ་བ་བྱེད། ཅེས་
དང༌། སྤྱིར་ནི་དམ་པ་གཤེགས་པ་ལ། །ལྷ་ཡི་སྔ་ལྟས་འཇའ་འོད་འབྱུང་། །གནས་ལུགས་
སྔ་ལྟས་སྤྲིན་མེད་ཡིན། །ཞེས་སོ།།ས་ཀྱི་ལུང་དོན་དང་མཐུན་པར། ནམ་མཁའ་གཡའ་དག་
ཅིང་འཇའ་ཚོན་དང་འཇའ་སྤྲིན་ཟླུམ་པོ་དང་གྲུ་བཞི་ཟླ་གམ་ཤར་མ་སོགས་དབྱིབས་སྣ་
ཚོགས་པ་དང༌། ཁ་དོག་ལྔ་ལྡན་དང༌། དཀར་སེར་དམར་ལྗང་སྔོན་པོ་སོགས་ཁ་དོག་སྣ་
ཚོགས་པ་ཤིན་ཏུ་མཛེས་པ་ཡིད་འཕྲོག་པར་བྱེད་པ་དག་གིས་མཁའ་དབྱིངས་ཐམས་ཅད་
325



ཇོ་ནང་དཔེ་ཚོགས།
སྤྱིའི་དེབ་དགུ་བཅུ་པ།
ཡོངས་སུ་ཁྱབ་པ་དང༌། དྲི་བཟང་གི་ངད་དཔག་ཚད་མང་པོའི་བར་ཕྱོགས་ཐམས་ཅད་དུ་
ལྡང་བ་བརྒྱུད་མར་བྱུང་ཞིང༌། གདུང་མཆོད་དང་ཞུགས་འབུལ་དུ་ཕེབས་པའི་བླ་གྲྭ་རྣམས་
དང་གདུང་མཇལ་བ་མང་ཚོགས་ཐམས་ཅད་ཕྱིར་རང་ཡུལ་དུ་སླེབ་རྗེས་ཡང་ཉིན་ཞག་མང་
པོའི་བར་དྲི་བཟང་འཐུལ་བར་གྱུར། མཚན་མོ་འོད་ཀྱིས་ཁྱབ་པ་དང་། ས་གཡོ་བ་དང༌།
ནམ་མཁའ་ནས་རོལ་མོའི་སྒྲ་སོགས་སྒྲ་སྙན་མོ་གྲག་པ་དང་མེ་ཏོག་གི་ཆར་བབ་པ་ཡང་
བར་བར་བྱུང་། འདི་དག་ནི་བཅོམ་ལྡན་འདས་གྲོང་ཁྱེར་རྩྭ་ཅན་དུ་མྱ་ངན་ལས་འདའ་ཚུལ་
བསྟན་པའི་ཚེ་འདོད་གཟུགས་ཀྱི་ལྷ་རྣམས་ཀྱིས་མཆོད་པའི་ཡོ་བྱད་སྣ་ཚོགས་པ་དཔག་ཏུ་
མེད་པས་མཆོད་པ་ལྟར། འདིར་ཡང་དཀར་ཕྱོགས་ལ་མངོན་པར་དགའ་བའི་ལྷ་ལ་སོགས་
པས་མཆོད་པའི་བཀོད་པ་བསམ་མི་ཁྱབ་པས་མཆོད་ཅིང་། ཁྱད་པར་སངས་རྒྱས་དང་བྱང་
སེམས་དཔའ་བོ་དང་རྣལ་འབྱོར་མ་གྲངས་མེད་པས་མཆོད་པའི་སྤྲིན་ཕུང་དཔག་ཏུ་མེད་པ་
དང་བཅས་སངས་རྒྱས་ཀུན་དངོས་བླ་མ་རིན་པོ་ཆེ་དག་པའི་ཞིང་ཁམས་སུ་སྤྱན་དྲངས་པའི་
རྟགས་མཚན་ཡིན་པར་གོར་མ་ཆག་གོ །ཕྱིས་སུ་སྐུ་གདུང་ཡིད་བཞིན་ནོར་བུ་ཞུགས་ལ་
ཕུལ་བའི་ཤུལ་ནས་རིང་བསྲེལ་ཡུངས་འབྲུ་ལྟ་བུ་མང་པོ་ཡོད་པ་བྱམས་པ་དཔལ་སོགས་
ཀྱིས་མཐོང་ཞིང་རྙེད་པ་དང་། གཞན་ཡང་དད་ལྡན་མང་པོས་དེའི་ཤུལ་ནས་རིང་བསྲེལ་
རིལ་བུ་ཡ་མཚན་པ་ཕྲ་རགས་མང་པོ་བར་བར་རྙེད་པར་གྱུར། འདི་སྐོར་རིག་གསར་གྱི་
ཟིང་འཚུབ་ཆེ་བའི་སྐབས་ཡིན་པས་དགེ་འདུན་པ་མང་པོ་ལྷན་གཅིག་ཚོགས་ཏེ་ཉིན་མང་
པོར་གདུང་མཆོད་འབུལ་བའི་གོ་སྐབས་མི་ལྡན་པས། རྗེ་བླ་མ་མཆོག་གི་ནང་ཐུགས་ཀྱི་
སློབ་ཆེན་ཁ་ཤས་དང་ཉེ་འཁོར་དུ་གཏོགས་པའི་བླ་གྲྭ་སོགས་དགེ་འདུན་པ་རྣམས་ཀྱིས་
གནས་ནས་གསང་སྟབས་སུ་སྒྲོལ་མའི་ཆོ་ག་སོགས་རྒྱུད་སྡེ་འགའི་སྒོ་ནས་ཟླ་བ་
ལྔ་པའི་ཚེས་བཅོ་ལྔའི་བར་གདུང་མཆོད་ཚོགས་ནས་གདུང་རུས་ལ་ཁྲུས་གསོལ་དང་མཆོད་
བཞུགས་གནས་ནས་
26



ཤར་འཛམ་ཐང་པ་ངག་དབང་བློ་གྲོས་གྲགས་པའི་རྣམ་ཐར།
པོད་དང་པོ།
མཁན་ཀུན་དགའ་ཤེས་རབ་གསལ་བྱེད།
འབུལ་གཟབ་རྒྱས་བྱས་ཏེ་མཐར། རུས་བསྒྲུབ་དང༌། གདུང་རུས་ ཀྱིས་ ཚྭ་ཚྭ་དང༌། སྐུ་བརྙན་
སྣ་ཚོགས་པ་གྲངས་མང་དཔར་ཏེ་ཚུ་བསྒྲུབ་སོགས་རྒྱུད་སྡེ་རྣམས་ནས་གསུངས་པ་དང་མཐུན་
པར་ཚད་དང་ལྡན་པར་བྱས། གདུང་ཁྲུས་རིལ་བུ་དང་གདུང་ཐལ་ཕྱག་ཕྲེང་བྱིན་ཅན་ན་བཟའ་
སོགས་སྤྱི་སྒོས་མང་པོ་ལ་གནང་སྟེ། དགོན་པའམ་ས་གནས་སོ་སོའི་རང་ས་ནས་གསང་
སྟབས་སུ་གདུང་མཆོད་ཚོགས་པ། ཤུག་ནང་ས་དམར་དགོན་གྱི་བླ་སེར་སུམ་ཅུ་ཙམ་གྱིས་
ཟླ་བ་ལྔ་པའི་ཚེས་ཉི་ཤུའི་ནང་སྒྲོལ་མའི་ཆོ་གའི་སྒོ་ནས་གདུང་མཆོད་ཉིན་ཁ་ཤས་ལ་ཚོགས་
ཏེ་དྲི་བཟང་གི་མཆོད་ཡོན་དང་འབྲུ་རིགས་ཀྱི་མེ་ཏོག་བདུག་ སྤོས་མར་མེ་ཞལ་ཟས་སོགས་
གྱ་ནོམ་པའི་མཆོད་པ་མང་དུ་ཕུལ། དེའི་ཚེ་བླ་མ་ཆོས་མཛད་ལ་ཉམས་དང་རྨི་ལམ་ཐམས་
ཅད་དུ་བླ་མའི་བྱིན་གྱིས་རླབས་པའི་ཉམས་སྣང་མང་པོ་ཤར། ཉམས་དང་རྟོགས་པའི་ཡོན་
ཏན་དང་ལྡན་པ་སྔགས་ཀྱི་རྡོ་རྗེ་སློབ་དཔོན་བླ་མ་དཀོན་གསལ་གྱི་མཉམ་བཞག་ངོར་ཆོས་རྗེ་
ཀུན་མཁྱེན་ཆེན་པོ་ལྟ་བུའི་བླ་མ་དབུ་ཞྭ་མེད་པ་གཟི་བརྗིད་ཆེ་བ་ཅན་གྱི་སྣང་བ་བར་བར་
བྱུང་བ་དང༌། རྗེ་བཙུན་སྒྲོལ་མའི་སྐུ་སྣང་ལ་རང་བཞིན་མེད་པའི་གཟིགས་སྣང་སོགས་དག་
པའི་གཟིགས་སྣང་སྣ་ཚོགས་པ་འབྱམས་ཀླས་པར་གྱུར། བླ་མ་ངག་དབང་ཡེ་ཤེས་རྒྱ་མཚོའི་
སྣང་ངོར་རྗེ་བཙུན་སྒྲོལ་མའི་སྐུ་གྲངས་ལས་འདས་པ་ནམ་མཁའི་ཁམས་རབ་འབྱམས་ཀུན་
ཏུ་ཁྱབ་པར་གྱུར་ཅིང་མཐར་ཐམས་ཅད་གཅིག་ཏུ་ གྱུར་ནས་རང་གི་སེམས་ཀྱི་གནས་ལུགས་
དང་དབྱེར་མེད་དུ་གྱུར་སོང་བའི་སྣང་བ་ཤར། དེ་ལ་སོགས་པ་ཐམས་ཅད་ལ་ཉམས་གསལ་
ཞིང་བག་དྲོ་བ་དཀྱིལ་འཁོར་ལ་མདངས་བཀྲ་ཞིང་བྱིན་ཆགས་པ་སོགས་བསྙོན་མེད་དུ་གྱུར།
ཟླ་བ་དྲུག་པའི་ནང་ཉིན་ཁ་ཤས་ལ་སྤྲུལ་སངས་རྒྱས་འོད་ཟེར་དང་། ཀ་ཐོག་བླ་མ་རབ་དགའ།
བླ་མ་མཆོག་གྲུབ། ཤུག་ནང་བླ་མ་བརྩོན་འགྲུས་སོགས་བླ་གྲྭ་བཅུ་ཕྲག་ཙམ་གྱིས་མཆོད་
ཡོན་དང་མེ་ཏོག་བདུག་སྤོས་མར་མེ་ཞལ་ཟས་སོགས་ཅི་འབྱོར་བའི་མཆོད་པ་ཕུན་སུམ་
327



ཛོ་སྣང་དཔེ་ཚོགས།
ས་ཅད་དུ་
སྤྱིའི་དེབ་དགུ་བཅུ་པ་
ཚོགས་པ་ཕུལ་ཏེ་རྣམ་རྒྱལ་མ་སྟོང་མཆོད་གཉིས་དང༌། སྔོན་འགྲོ། བླ་མ་མཆོད་པ། གཏོར་
ཆོག སྨོན་ལམ་རྣམ་གསུམ་སོགས་ཀྱིས་གདུང་མཆོད་ཚོགས། གཞན་ཡང་ར་འོབས་ཚང་བླ་
གྲྭ་རྣམས་ཀྱིས་ཞག་བཞི་ལྔ་ཙམ་དང་། ཡུལ་བའི་བླ་སེར་རྣམས་ཀྱིས་ཞག་གསུམ་སོགས་
སུ་གདུང་མཆོད་ཚོགས་པ་སོགས་འཛི་སྟོད་སྨད་ཀྱི་དགོན་ཁག་སོ་སོ་དང་ས་གནས་སོ་སོ་
ནས་དགེ་འདུན་པ་མང་ཉུང་ཅི་རིགས་པས་ཉིན་མཚན་ཅི་རིགས་པར་གསང་སྟབས་སུ་རྒྱུད་སྡེ་
སོ་སོའི་སྒོ་ནས་རྗེ་བླ་མ་མཆོག་གི་ཐུགས་དགོངས་རྫོགས་པ་དང་རང་རང་གི་ཚོགས་གཉིས་
བསགས་པའི་ཆེད་དུ་གདུང་མཆོད་ཚོགས་ཏེ་ཅི་འབྱོར་བའི་མཆོད་པ་མི་དམན་པ་ཕུལ་
ནས་ཚོགས་གསོག་སྒྲིབ་སྦྱོང་གི་ཐབས་ལ་འབད་པར་བྱས་ཤིང་ཚེ་རབས་ཐམས་
རྗེས་སུ་འཛིན་པར་སྨོན་ལམ་རྣམ་པར་དག་པ་བཏབ་སྟེ། དེ་ཡང་བློ་མའི་ཡོན་ཏན་ཡོངས་
སུ་བཟུང་བའི་རྒྱུད་ལས། བླ་མ་འདས་ནས་གདུང་བས་མཆོད་བྱས་ན། །དགེ་བའི་རྣམ་སྨིན་
བླ་མའི་རྗེས་འབྲང་སྟེ། །ཐུགས་ཀྱི་དགོངས་པ་གོང་དུ་ཡོངས་རྫོགས་ཤིང༌། །སློབ་མས་བླ་
མའི་རྣམ་ཐར་བསྙེག་པར་འགྱུར། །ཞེས་དང༌། ཨ་ཏི་བཀོད་པའི་རྒྱུད་ལས། འདས་པའི་ལོ་
ཟླ་ཚེས་གྲངས་ལ། །མ་ནོར་བ་ནི་བརྩིས་བྱས་ནས། །མཆོད་པའི་རྣམ་པ་སུས་བྱས་པ། །ཚོགས་
གཉིས་རབ་ཏུ་རྫོགས་པ་དང་། །ཚེ་འདིར་ལོངས་སྤྱོད་འཕེལ་བར་འགྱུར། །ཞེས་དང༌། དགེ་
བཤེས་ཤ་ར་པའི་ཞལ་ནས། འདུས་བྱས་ཀྱི་དགེ་བ་ལ། དགེ་བའི་བཤེས་གཉེན་ལ་འདས་
མཆོད་བྱས་པ་བསོད་ནམས་ཆེ། ཞེས་སོགས་གསུངས་པ་ལྟར་རོ། །འདི་དག་གི་སྐབས་སུ་
ཡང་སེར་སྐྱ་མང་པོ་ལ་གོང་གི་བྱིན་རྟེན་རྣམས་སྦྱིན་པས། རྗེ་བླ་མ་ལ་མི་ཕྱེད་པའི་དད་པས་
ཀུན་ནས་བསླངས་ཏེ། དགེ་སྦྱོར་དང་ཆོས་སྤྱོད་ཀྱི་བྱ་བ་མང་པོ་དང་དགེ་བསྒྲུབ་སྡིག་སྤོང་
གི་ཁས་ལེན་དང་དམ་བཅའ་བྱེད་མཁན་མང་དུ་བྱུང་ངོ༌། །སླར་ཡང་ཉེ་གནས་བླ་མ་ཡོན་
ཏན་བཟང་གིས་ཐུགས་འགན་བཞེས་ཏེ་གདུང་རུས་ཀྱི་ལྷག་མ་བྱེ་མར་བྱས་ཏེ་སྐྱེས་ཆེན་དམ་
328



ཤར་འཛམ་ཐང་པ་ངག་དབང་བློ་གྲོས་གྲགས་པའི་རྣམ་ཐར།
པོད་དང་པོ་
མཁན་ཀུན་དགའ་ཤེས་རབ་གསལ་བྱེད།
པ་དུ་མའི་གདུང་རུས་དང་རིང་བསྲེལ་མང་པོ་དང་སངས་རྒྱས་ཀྱི་རིང་བསྲེལ་མང་པོ་རྟེན་
འདུས་མང་པོ་སྨན་སྣ་ཚོགས་དང་བཅས་འཇིམ་པ་དང་བསྲེས་ནས་སྐུ་བརྙན་སྣ་ཚོགས་པ་
གྲངས་ལས་འདས་པ་བ་
་བཞེངས་ཤིང་དཔར་ཏེ་གཟུངས་གཞུག་དང་གསེར་ཚོན་ཕུལ་ནས་སྐུ་
སྒམ་སོགས་གྲ་དག་སྒྲོས་གཙང་སྤུས་ལེགས་གྲངས་མེད་པ་བསྐྲུན་ཏེ་རབ་གནས་བརྟན་བཞུགས་
སོགས་ཚད་ལྡན་བསྒྲུབས་ནས་གཞན་མང་པོ་ལ་དད་པའི་རྟེན་དང་ཚོགས་བསགས་པའི་
ཡུལ། མཆོད་པའི་གནས་སུ་གནང་སྟེ་དགེ་བའི་བསྐུལ་མ་དཔག་པར་དཀའ་བ་བྱས། གཞན་
ཡང་སློབ་ཆེན་དང་། དད་ལྡན་ཁ་ཤས་ཀྱི་གདུང་རྟེན་དུ་དངུལ་ལ་སོགས་པ་ལས་བཟོས་པ་
ལ་རིན་པོ་ཆེ་སྣ་ཚོགས་ཀྱིས་ཕྲ་རྒྱན་སྤྲས་པའི་མཆོད་རྟེན་དང་སྐུ་གཟུགས་ཀྱང་མི་ཉུང་བ་
གསར་དུ་བཞེངས་ཏེ་སྐུ་གདུང་ཡང་ཤིན་ཏུ་རྒྱས་པར་གྱུར། སློབ་མའི་ཐ་མ་ཕྲན་རང་གིས་
ཀྱང་འབྱོར་བ་དང་མཐུན་པའི་རིན་ཆེན་གཉིས་པ་ལས་བཟོས་པ་ལ་གཡུ་བྱུར་སོགས་རིན་
པོ་ཆེ་སྣ་ཚོགས་པ་དུ་མས་ཕྲ་བཏབ་པའི་སྐུ་གདུང་མཆོད་རྟེན་ཆུང་བ་ཞིག་བཞེངས་པའི་
ནང་དུ་བཀའ་དྲིན་མཚུངས་ཟླ་དང་བྲལ་བ་རྗེ་བླ་མ་མཆོག་གི་རིང་བསྲེལ་དང་གདུང་རུས་
དབུ་ལྗོན་ན་བཟའ་སོགས་རང་གི་བསོད་ནམས་ཀྱི་སྐལ་བར་ཐོབ་པ་རྣམས་བཞུགས་སུ་
གསོལ་ཞིང་གཟུངས་གཞུག་ཚད་ལྡན་ཕུལ་བ་ལ། རྡོ་རྗེ་འཆང་བླ་མ་མཁས་བཟང་
ང་རིན་པོ་
ཆེ་དབུར་བཞུགས་རྩི་ནང་དགོན་གྱི་བླ་གྲྭ་ཁ་ཤས་ཀྱི་གཟུངས་འབུལ་དང་རབ་གནས་བརྟན་
བཞུགས་བཀྲ་ཤིས་མཐའ་རྒྱས་བཅས་ལེགས་པར་བགྱིས་པ་ད་ལྟ་ལྕམ་མདའ་དགོན་གྱི་
དུས་འཁོར་ལྷ་ཁང་དུ་བཞུགས། ཕྱིས་སུ་ཀ་ཐོག་བྱམས་པ་དཔལ་དང་ཚུལ་ཁྲིམས་བཟང་
གཉིས་ཀྱིས་ཡོན་སྦྱར་བྱས་ཏེ། རྗེ་བླ་མ་མཆོག་གི་སྐུ་གདུང་མཆོད་རྟེན་ཆེ་བ་ཞིག་འཛམ་ཐང་
དུ་ས་རྡོ་ལས་བཞེངས། དེའི་སྐབས་སུ། དར་སྐུ་ནས་ལས་ཀ་བ་འོང་བ་རྣམས་ཀྱིས་མཆོད་
རྟེན་བླ་མའི་གདུང་བཞུ་ཤུལ་ཨ་མགོན་དུ་བཞེངས་རྒྱུ་ཡིན་པར་སྙམ་སྟེ་བུད་ཁང་མདོར་
329



ཛ་ནང་དཔེ་ཚོགསt
སྤྱིའི་དེབ་དགུ་བཅུ་པ།
སོང་བ་ལ། ཀ་ཐོག་བརྩོན་འགྲུས་ཟེར་བའི་གྲྭ་བ་ལོ་ཆུང་ཞིག་འབོད་དུ་སོང་ནས། ཁོ་གཅིག་
པུ་ཕྱིར་འོང་སྐབས་མུན་རུབ་སྟེ་གློ་བུར་དུ་འབྲུག་གྲག་ཅིང་གློག་འཁྱུག་ནས་ཤིན་ཏུ་མུན་
ནག་པར་གྱུར་པས་འགྲོ་བའི་ལམ་ཡང་གཏན་ནས་མ་མཐོང་བས་ཁོ་ལ་འཇིགས་སྐྲག་གི་
སྣང་བ་ཆེན་པོ་སྐྱེས་ཏེ་སྐྱབས་མཆོག་མཚུངས་མེད་བླ་མ་རིན་པོ་ཆེ་ལ་སྙིང་ནས་གསོལ་བ་
རྩེ་གཅིག་ཏུ་འདེབས་བཞིན་ཏ་ཙའི་འཕྲང་སྣེར་སླེབས་ཚེ་རྗེ་བླ་མ་མཆོག་གི་ཐུགས་རྗེ་དང་
བྱིན་རླབས་ཀྱིས་གློ་བུར་དུ་མདུན་ཕྱོགས་སུ་འོད་དཀར་པོ་ཞིག་ཤར་བའི་ནང་དུ་ལྷ་སྐུ་ཞིག་
མཐོང་ཞིང་དེའི་ངང་དུ་སྣང་བ་ཅི་ཡང་མེད་པར་གྱུར་ཏེ་ཡུད་ཙམ་ཞིག་ལ་འཕྲང་གི་མར་སྣེ་
ཨ་བཟོད་བར་ལ་སླེབས་འདུག དེ་ནི་སྐྱབས་མགོན་བླ་མ་རིན་པོ་ཆེའི་ཐུགས་རྗེ་དང་བྱིན་
རླབས་ཡིན་པར་ཐེ་ཚོམ་མེད་ཟེར། རྡོ་རྗེ་སློབ་དཔོན་རྟོགས་པ་མཆོག་གྱུར་རབ་ཁའི་བླ་མ་
རིན་དཔལ་གྱིས་ཁོང་གི་རྩ་བའི་བླ་མ་ངག་དབང་རྡོ་རྗེ་བཟང་པོའི་གདུང་མཆོད་དུ། སྐྱབས་
མཆོག་མ་ཏི་ཀིརྟི་རིན་པོ་ཆེས་མཛད་པའི་སྒྲོལ་ཆོག་སོགས་གསུང་རབ་རྣམས་འདོན་པར་
མཛད་དེ། བླ་མ་རིན་དཔལ་ཁོང་སྤྱིར་གསར་རྩོམ་ལ་ཐུགས་མི་དགྱེས་པ་ཡིན་ན་ཡང་། ཁོང་
གི་ཞལ་ནས་སྐྱབས་མཆོག་མཚུངས་མེད་ངག་དབང་བློ་གྲོས་གྲགས་པ་མཆོག་གི་གསུང་ཆོས་
རྣམས་ནི་བྱིན་རླབས་ཤིན་ཏུ་ཆེ་སྟེ། ཁོང་གིས་མཛད་པའི་གསུང་ཆོས་ཆེ་ཆུང་གང་འདོན་ན་
ཡང་རྗེ་བླ་མ་ཁོང་ཉིད་ཕེབས་ཏེ་ཞལ་སྟོན་པར་མཛད་ཅེས་ཉིད་ཀྱི་སློབ་མ་རབ་ཁའི་ཀུན་
ལྷུན་ལ་གསུངས་ཤིང༌། རྗེ་བླ་མ་མཆོག་གི་གསུང་རབ་རྣམས་ལ་ཐུགས་རྩིས་ཆེན་པོ་དང་
བསྟོད་བསྔགས་རྒྱ་ཆེར་བཅས་དར་སྤེལ་མཛད་པ་ཀུན་ལྷུན་སོགས་ཀྱི་ངག་ལམ་དུ་གསལ།
ཕྱིས་སུ་བླ་མ་རྡོ་རྗེ་འཆང་ཁོང་གི་སློབ་མར་གྱུར་པའི་བླ་གྲྭ་དུ་མ་དང་། ཁོང་རིན་པོ་ཆེ་ལ་
ལྡོག་ཏུ་མེད་པའི་དད་པ་བརྟན་པོ་ཡོད་པའི་ཁྱིམ་པ་ཕོ་མོ་མང་པོ་འཆི་བའི་ཚེ་སྐྱབས་མགོན་མ་
ཏི་རིན་པོ་ཆེ་མངོན་སུམ་དུ་བསུ་མར་ཕེབས་པའི་སྣང་བ་འཆར་ཞིང་དགའ་སྤྲོ་དང་བཅས་
31)



ཇོ་ནང་དཔེ་ཚོགས།
སྤྱིའི་དེབ་དགུ་བཅུ་པ།
མི་མཐུན་ཕྱོགས་ཉུང་གསལ་དུ་བཀོད་པ། སྡོམ་གསུམ་རིམ་པར་ནོད་པ་གང་དག་ལ་ཉེར་
མཁོའི་ རིམ་པ་གལ་ཆེན་ཕྱོགས་གཅིག་ཏུ་བསྒྲིགས་པ། དུས་འཁོར་ལྷན་སྐྱེས་ཀྱི་ཁྲིད་ཡིག
རྫོགས་རིམ་ཡན་ལག་དྲུག་གི་བསྡུས་དོན། སྔགས་ཀྱི་དབུ་མ་གཞན་སྟོང་ཟབ་མོ་ངེས་གསང་
གི་ལྟ་བའི་རྣམ་པར་བཤད་པ་སོགས་མདོ་སྔགས་ཀྱི་དགོངས་འགྲེལ་གྱི་སྐོར་དང༌། ཐུབ་བསྟན་
སྔ་ཕྱིའི་དར་ཚུལ། ཇོ་ནང་ཆོས་འབྱུང་ལྷན་ཐབས་དང་བཅས་པ། ཀུན་མཁྱེན་ཇོ་ནང་པ་ཆེན་
པོ་རྟོན་པ་བཞི་ལྡན་གྱི་སྐྱེས་རབས་ཚིགས་བཅད་ཆེན་མོ། སློབ་དཔོན་པདྨའི་ རྣམ་ཐར་ཚན་
གཉིས། སྔ་འགྱུར་རྙིང་མའི་ཆོས་འབྱུང་གཏེར་སྟོན་བརྒྱ་རྩའི་རྣམ་ཐར་དང་བཅས་པ། ༼འདིའི་
དཔེ་རྒྱུན་མི་བཞུགས།༽རྗེ་བཙུན་ཏཱ་ར་ནཱ་ཐའི་སྐུ་འདས་ཚུལ་གྱི་རྣམ་ཐར། གཞན་ཡང་བླ་མ་
མང་པོའི་རྣམ་ཐར་སོགས་ཆོས་འབྱུང་དང་རྣམ་ཐར་རྟོགས་བརྗོད་ཀྱི་སྐོར་དང་། རྣམ་རྒྱལ་
མའི་དབང་ཆོག སྒྲོལ་མའི་ཆོས་སྐོར་རྒྱས་པ། ཀུན་མཁྱེན་མཆོད་ཆོག་སོགས་རྒྱུད་སྡེའི་སྒྲུབ་
ཐབས་དང་ཆོ་ག་མཆོད་ཆོག་གི་སྐོར་དང་། སྐལ་ལྡན་འགའ་ཕན་དང་འཕོ་བ་རྒྱས་པ་སོགས་
གདམས་ངག་གམ་མན་ངག་གི་སྐོར་དང་། གུ་རུའི་བླ་སྒྲུབ་སོགས་བླ་ སྒྲུབ་དང་བླ་རྣམ་སྣ་ཚོགས་
དང༌། ཞལ་གདམས་དང་། བསླབ་བྱ། ཉམས་མགུར་སོགས་དང༌། བསྟོད་པ་སྣ་ཚོགས།
གསོལ་འདེབས་དང༌། སྨོན་ལམ་བཀྲ་ཤིས་སོགས་དུ་མ་དང་། གཞན་ཡང་སྙན་ངག་དང་།
སུམ་རྟགས་དག་གསུམ་སོགས་རིག་གནས་ཀྱི་སྐོར་ཕྲན་བུ་སོགས་ཁྱོན་བསྡོམས་གསུང་
རབ་པོ་ཏི་བཅོ་ལྔ་རྣམ་ གྲངས་བཞི་བརྒྱར་ཉེ་བ་ཙམ་མཛད་དེ། རྒྱལ་བསྟན་སྤྱི་དང་ཁྱད་
པར་རྒྱལ་བ་གཉིས་པ་ཇོ་ནང་པའི་བསྟན་པར་འཆི་ཁ་མ་ལ་སྲོག་གི་ཟུངས་བསྩལ་བ་དང་
འོད་སྟོང་བདག་པོ་ཆུ་འཛིན་ལས་གྲོལ་བ་བཞིན་མཛད་ཅིང་གདུལ་བྱ་གྲངས་ལས་འདས་
པ་ཐེག་པ་གསུམ་གྱི་སྨིན་གྲོལ་གྱི་ལམ་ལ་བཀོད་པར་མཛད་དོ། །རྗེ་བླ་མ་འདི་ཉིད་ཀྱིས་
མངོན་པའི་གཞུང་ཆེན་ཁྱད་དུ་འཕགས་པ་ཞིག་བརྩམས་ཞེས་ཁ་ཅིག་གི་ངག་ལམ་ནས་
132



ཤར་འཛམ་ཐོང་པ་རོག་དབང་བློ་གྲོས་གྲགས་པའི་རྣ་ཐར།
པོད་དང་པོ།
མཁན་ཀུན་དགའ་ཤེས་རབ་གསལ་བྱེད།
ཐོས་མོད། ད་ལྟ་དཔེ་ཆ་མཐོང་ཐོས་ཀྱི་ཡུལ་དུ་མ་གྱུར།༽ ལུང་རིགས་སྨྲ་བའི་ཉི་མ་འཇམ་
མགོན་བླ་མ་མཆོག་གི་རྨད་དུ་བྱུང་བའི་གསུང་རབ་བཀའ་འབུམ་དེ་དག་རྗེ་མཉམ་མེད་བླ་
མ་མཆོག་གི་འཕྲིན་ལས་ཕྱོགས་མཐར་སྤེལ་བ་ལ་མཛད་རླབས་ཆེ་བ་ཐུགས་སྲས་ཉེ་གནས་བླ་
མ་ངག་དབང་ཡོན་ཏན་བཟང་པོ་མཆོག་དང༌། དེ་ཉིད་ཀྱི་ཐུགས་སྲས་དམ་པ་མཆོག་སྤྲུལ་
འཇམ་དབྱངས་བློ་གྲོས་རྣམ་གཉིས་ཀྱིས་བཀའ་དྲིན་ལ་བརྟེན་ནས། ཇོ་ནང་ཀུན་མཁྱེན་
ཆེན་པོ་དང་། འཇམ་མགོན་ཏཱ་ར་ནཱ་ཐ་དང་། སྙིགས་དུས་ཀྱི་ཐམས་ཅད་མཁྱེན་པ་རྗེ་བླ་མ་
དམ་པ་འདི་ཉིད་དེ་ཇོ་ནང་རྗེ་བཙུན་རྣམ་གསུམ་གྱི་གསུང་འབུམ་ཤིང་དཔར་གསར་བསྐྲུན་
བྱས་པའི་ནང་དུ་ཕལ་ཆེར་མང་ཕྱོགས་ཀྱི་ཤིང་པར་སྤུས་གཙང་གསར་བཞེངས་བྱས་ཏེ་
གྲངས་མང་དཔར་ནས་གྲུབ་མཐའ་རིས་མེད་ཀྱི་དགོན་སྡེ་མང་པོ་དང་། ཕྱི་ནང་གི་རྒྱལ་
ཁབ་མང་པོའི་དཔེ་མཛོད་ཁང་སོ་སོ་ལ་འགྲེམས་སྤེལ་བྱས་ཤིང་ཕྱོགས་ཀུན་ཏུ་དར་རྒྱས་སུ་
མཛད། གཞན་ཡང་གྲྭ་བཙུན་རྒྱལ་མཆོག་གིས་རྗེ་བླ་མའི་ཐུགས་སློབ་ཤུག་ནང་བླ་མ་ཆོས་
མཛད་ཀྱི་ཕྱག་བྲིས་སོགས་སྐྱབས་མཆོག་མ་ཏི་རིན་པོ་ཆེའི་བཀའ་འབུམ་ཡི་གེ་ཕྱོགས་
བསྡུས་བྱས་ཏེ་དབུ་མེད་པོད་བཅོ་ལྔ་གློག་པར་དུ་པར་བསྐྲུན་བྱས་ནས་ཕྱོགས་སོ་སོར་ཁྱབ་
སྤེལ་བྱས། དེང་ཆར་མཚུངས་མེད་མགོན་པོ་མཆོག་གི་མཚན་གྱིས་བྱིན་གྱིས་བརླབས་པའི་
མཆོག་སྤྲུལ་བློ་གྲོས་ཕུན་ཚོགས་དང་། མཆོག་སྤྲུལ་བློ་གྲོས་ཉི་མ་ཟུང་གིས་རྒྱུ་ཚེགས་མང་
པོའི་མཐུན་རྐྱེན་སྦྱར་ཏེ་སྐྱབས་རྗེ་མཆོག་གི་གསུང་རབ་སྔར་ཤིང་དཔར་དང་ཡི་གེ་སོགས་
ཀྱི་ནང་དུ་མ་འདུས་པ་མང་པོ་འཚོལ་སྡུད་བྱས་ནས་བཀའ་འབུམ་ཡོངས་རྫོགས་༼ད་དུང་
འདིར་མ་འདུས་པ་ཡང་དུ་མ་ཡོད་པར་མངོན།༽ དཔེ་དེབ་སྤུས་ལེགས་བཟོ་སྐྲུན་བྱེད་བཞིན་
པ་ནི་མཛད་རྗེས་བླ་ན་མེད་པ་ཞིག་ཡིན་པས་བཀའ་དྲིན་ཤིན་ཏུ་ཆེ་ཞུལུང་རྟོགས་བསྟན་
པའི་གདུགས་འདེགས། ལུང་རིགས་སྨྲ་བའི་ཁྱུ་མཆོག འཇམ་མགོན་བླ་མ་མ་ཏིའི་མཚན་
331



ཇོ་ནང་དཔེ་ཚོགས།
སྤྱིའི་དེབ་དགུ་བཅུ་པ།
ཅན་མཆོག་གི་ཞལ་གྱི་བདུད་རྩི་ལས་འཁྲུངས་ཤིང་ཐེག་མཆོག་ཆོས་ཀྱི་དགའ་སྟོན་ལ་
ལོངས་སྤྱོད་པའི་སློབ་མའི་ཚོགས་གྲངས་ལས་འདས་པ་ཞིག་བྱུང་བའི་ནང་ནས་ཞལ་སློབ་
གཙོ་བོ་ཉུང་ཤས་ཞིག་གི་མཚན་ཙམ་སྨོས་ན། འཛམ་ཐང་གཙང་ཆེན་གཟིམས་ཁང་ཆོས་
ཀྱི་ཕོ་བྲང་གི་རྡོ་རྗེ་སློབ་དཔོན་རྗེ་ནག་པོ་སྤྱོད་པའི་རོལ་གར་ངག་དབང་དཀོན་མཆོག་དར་
རྒྱས་ནི་རྗེ་དམ་པ་འདི་དང་ཕར་སློབ་ཚུར་སློབ་སྟེ་བླ་སློབ་གཉིས་ཡིན་དང་། གཙང་ཆེན་ཕོ་
བྲང་དེ་ཉིད་ཀྱི་རྡོ་རྗེ་སློབ་དཔོན་དུ་འོས་པ་རྟོགས་པའི་དབང་ཕྱུག་ཆེན་པོ་ཀ་ཐོག་བླ་མ་
རབ་གསལ། ཉིད་ ཀྱི་རྒྱལ་ཚབ་དམ་པ་ཐུགས་སྲས་ཀྱི་ཐུ་བོ་ཉེ་གནས་མཆོག་གྱུར་ཐུབ་
པའི་བསྟན་པ་བསྐྱར་དར་གྱི་སྐབས་སུ་རྒྱལ་བསྟན་སྤྱི་དང་ཁྱད་པར་རྒྱལ་བ་གཉིས་པ་ཇོ་
ནང་པའི་ངེས་དོན་བསྟན་པ་ཉམས་གསོའི་ཕྱོགས་སུ་བཀའ་དྲིན་བླ་ན་མ་མཆིས་པ་རྗེ་ངག་
དབང་ཡོན་ཏན་བཟང་པོ། གཙང་ཆེན་གཟིམས་ཁང་ཆོས་ཀྱི་ཕོ་བྲང་གི་རྡོ་རྗེ་སློབ་དཔོན་
སྒྲུབ་བརྒྱུད་བསྟན་པའི་དེད་དཔོན་ཇོ་ནང་བསྟན་པའི་མངའ་བདག་གཙང་ཆེན་མཆོག་
སྤྲུལ་ངག་དབང་འཇིགས་མེད་རྡོ་རྗེ། མགོ་ལོག་གླིང་འབུད་དགོན་གྱི་རྡོ་རྗེ་སློབ་དཔོན་ཀ་
ཐོག་བླ་མ་ཡོན་རིན། ས་དམར་དགོན་གྱི་རྡོ་རྗེ་སློབ་དཔོན་དཀོན་གསལ། ༼བྱ་ཡུར་དགོན་
གྱི་རྡོ་རྗེ་སློབ་དཔོན་བླ་མ་ངག་བློས་དང༌། རྡོ་རྗེ་སློབ་དཔོན་བླ་མ་ཆོས་མཛོད། ༽སོགས་
སྐལ་ལྡན་གྱི་གདུལ་བྱ་སློབ་ཚོགས་དཔག་ཏུ་མེད་པ་ལ་དབང་བསྐུར་རྒྱུད་བཤད་མན་ངག་
རྒྱུད་པའི་ལུང་དང་བཅས་པ་གནང་སྟེ་སྨིན་གྲོལ་གྱི་ལམ་ལ་བཀོད་པའི་གསང་
རོ་གསང་སྔགས་
སྒྲུབ་བརྒྱུད་འཛིན་པའི་རྡོ་རྗེ་སློབ་དཔོན་དུ་མ་དང༌། འཛམ་ཐང་གཙང་ཆེན་དགོན་གྱི་མཁན་
པོ་སངས་རིན། དགོན་དེའི་མཁན་པོ་འོད་རབ། མགོ་ལོག་ཡར་ཐང་ཨ་སྐྱོང་དགོན་པའི་
མཁན་ཤེས་རབ་དཔལ་སོགས་འཆད་རྩོད་རྩོམ་གསུམ་གྱིས་རྒྱལ་བའི་བསྟན་པ་རིན་པོ་ཆེ་
འཛིན་སྐྱོང་སྤེལ་གསུམ་བྱེད་པའི་སྡེ་སྣོད་འཛིན་པའི་མཁན་པོ་དུ་མ་དང་། གཙང་ཆེན་གསེར་
334



ཤར་འཛམ་ཐང་པ་ངག་དབང་བློ་གྲོས་གྲགས་པའི་རྣམ་ཐར།
པོད་དང་པོ།
མཁན་ཀུན་དགའ་ཤེས་རབ་གསལ་བྱེད།
ཁྲི་དྲུག་པ་རྟོགས་པའི་དབང་ཕྱུག་ཆེན་པོ་ཉམ་ཐག་འགྲོ་བའི་སྐྱབས་གཅིག་མཆོག་སྤྲུལ་ངག་
དབང་བསོད་ནམས་དཔལ་ལྡན་ཕྱོགས་ལས་རྣམ་རྒྱལ་དང་། བསྟན་འགྲོར་སྨན་རླབས་ཆེ་
བ་འཛམ་ཐང་ཚེས་བཅུ་མཆོག་སྤྲུལ་བསོད་ནམས་བཟང་། བསེ་དགོན་གྱི་ཀུན་སྤངས་པ་
ཆེན་པོ་བླ་མ་འོད་ཟེར་གྱི་ཡང་སྤྲུལ་དཀོན་མཆོག་བསྟན་འཛིན་རྣམ་རྒྱལ། ཀ་ར་སྤྲུལ་སྐུ་
ངག་དབང་དཀོན་མཆོག་བསྟན་འཛིན། འཛམ་ངོས་བླ་མ་ཀུན་དགའ་ངག་གི་དབང་པོའི་
ཡང་སྤྲུལ་གཙང་བ་གྲུབ་ཆེན་བྱམས་པ་ཆོས་འཛིན་གྱི་གདུང་སྲས་གྲུབ་ཆེན་ཨོ་རྒྱན་རིག་
འཛིན་གྱི་རིགས་སྲས་སྤྲུལ་ཀུན་དགའ་འོད་ཟེར། སྤྲུལ་བྱ་བྲལ་བ་མཉམ་ཉིད། སྤྲུལ་སངས་
རྒྱས་འོད་ཟེར། སྤྲུལ་ངག་དབང་ཤེས་རབ་བློ་འཕེལ་སོགས་བསྟན་འགྲོའི་དོན་དུ་བསམ་
བཞིན་དུ་བྱོན་ཞིང་བསྟན་པ་དང་འགྲོ་བའི་དོན་དུ་མཛད་རྗེས་རླབས་ཆེན་བཞག་པའི་སྐུ་
སྐྱེས་མཆོག་སྤྲུལ་དུ་མ་དང་། གཞན་ཡང་རྟོགས་པའི་དབང་ཕྱུག་ཤུག་ནང་མང་དགེ་བླ་མ་
རིག་དགའ། གྲུབ་པའི་དབང་པོ་མང་དགེ་བླ་མ་བཟང་དགའ། ཉམས་རྟོགས་མཆོག་མངའ་
ཨ་བཟང་བླ་མ་བརྩོན་འགྲུས། ཀ་ཐོག་བླ་མ་ཚོགས་གཉིས། བྱ་བཏང་བ་གྱང་སྒང་བླ་མ་
གྲགས་པ། བསྙུང་གནས་ཀྱིས་འགྲོ་འདུལ་བ་བླ་མ་ཀུན་ལྡན། བྱུར་ཡག་བླ་མ་ཆོས་མཛད།
ཀ་ཐོག་བླ་མ་རབ་དགའ། ཧོར་བའི་བླ་མ་ངག་མཁས། ཧོར་བའི་བླ་མ་བརྩོན་འགྲུས་དཔལ།
ཧོར་བླ་ངག་གྲུབ། འཛི་སྲིབ་བླ་མ་ཤེར་
དེར་རྒྱམ་སོགས་བསྟན་ལ་སྲི་ཞུ་ཆེ་ཞིང་གཞན་དོན་ཕྱོགས་
མེད་དུ་མཛད་པའི་སྐྱེས་ཆེན་དམ་པ་དུ་མ་དང༌། རྗེ་བླ་མ་གང་ཉིད་ཀྱི་ཇོ་ནང་ཀུན་མཁྱེན་
ཆེན་པོའི་བཀའ་འབུམ་ཡོངས་རྫོགས་ཀྱི་ཁྲིད་ལུང་ཞུ་ཡུལ་འཛི་སྲིབ་ཨ་ཀྱ་བླ་མ་རིན་ཆེན་
འོད། གསོ་རིག་ལ་མཁས་པ་ཏོ་ཙ་བླ་མ་རིག་དབང་། རྩིས་རིག་ལ་མཁས་པ་ཏོ་ཙ་བླ་མ་མཁས་
དཔལ། སྒྲ་རིག་ལ་མཁས་པ་ཏོ་ཙ་བླ་མ་སྣང་མཐའ་སོགས་བཅུ་ཕྲག་རིག་པའི་གནས་ལ་
རང་བྱན་ཆུད་པའི་མཁས་པའི་དབང་པོ་དུ་མ་དང༌། རྟོགས་ལྡན་ཀུན་སྤངས་པ་ཆེན་པོ་ཁོང་
335



ཇོ་ནང་ད་རོགས།
སྤྱིའི་དེབ་དབུ་ུ་བཅུ་པ།
ནག་བླ་མ་སྐལ་ལྡན། བྱ་བྲལ་བ་བླ་མ་དཔལ་འཕེལ། བུད་ཁང་མདའི་བླ་མ་འཇིགས་མེད།
ཡུལ་བའི་བྱ་བྲལ་བ་བླ་མ་བསྟན་གསལ།
རི་འཕོངས་
ས་བླ་མ་བསྟན་དར།
འཛི་སྟོད་བླ་མ་ངག་
འཕྲིན། འཛམ་ངོས་སངས་རྒྱས་རིན་ཆེན། འཛི་སྟོད་བླ་མ་འཕྲིན་རྒྱམ། འཛི་སྲིབ་བློ་མ་རྣམ་
སྣང༌། བླ་མ་བསོད་བཟང་། བླ་མ་རིག་གྲོལ། བླ་མ་ཀུན་དཔལ། བླ་མ་རིགས་བཟང་། བླ་མ་
ཚུལ་ལྡན། ཀ་ཀ་བླ་མ། བླ་མ་མཉམ་ཉིད། བསེ་དགོན་གྱི་བླ་མ་ཀུན་དགའ་བསོད་ནམས།
རྒྱལ་རོང་བོ་བླ་མ་བསོད་ནམས་རྒྱལ་མཚན། འཛའ་འགོའི་བླ་མ་ཏིང་འཛིན། བླ་མ་ཆོས་
བློས། རྟོགས་ལྡན་ཝ་ཤུལ་བླ་མ་མཁས་ཚུལ་སོགས་ཚེ་འདི་བློས་བཏང་གི་ཀུན་སྤངས་བྱ་བྲལ་
བ་དུ་མ་དང་། ཕ་ཡུལ་རྒྱབ་ཏུ་བསྐྱུར་ཏེ་གནས་ངེས་མེད་དུ་འགྲིམ་པའི་དབེན་ཁྲོད་པ་དུ་མ་
དང༌། ཚེ་དང་སྒྲུབ་པ་སྙོམ་པའི་སྒོམ་ཆེན་པ་དུ་མ་དང་། གཞན་ཡང་སྔ་འགྱུར་རིང་ལུགས་
འཛིན་པ་དཔལ་ཡུལ་དར་ཐར་དགོན་གྱི་གྲུབ་པའི་ཁྱུ་མཆོག་མཁས་པའི་དབང་པོ་ཨར་
སྐུང་མཁན་ཆེན་བློ་བཟང་རྡོ་རྗེ། མཁས་མཆོག་དམ་པ་སྡེ་དགེའི་མཁན་པོ་པད་མ། གསང་
ལུང་དགོན་གྱི་འོད་གསལ་རྫོགས་པ་ཆེན་པོའི་རྣལ་འབྱོར་བ་མཁན་དམ་ཆོས། བཀའ་
བརྒྱུད་པའི་ཆོས་སྡེ་ཆེན་པོ་རྡོ་སྟོད་གཡུ་ཐོག་དགོན་གྱི་སློབ་དཔོན་བླ་མ་ཡུམ་མེ། མཆོག་
སྤྲུལ་ཀརྨ་བཟང་སྐྱོང༌། རི་བོ་དགེ་ལྡན་པའི་ཆོས་སྡེ་ཆེན་པོ་ཀིརྟི་དགོན་གྱི་ཝམ་པ་སྤྲུལ་སྐུ་
ཆོས་རྡོ་རྗེའམ་ཆོས་གྲགས་དང་། དགོན་དེའི་དགེ་བཤེས་གྲོས་འཇམ། སྟོད་ཟླ་ཆུའམ་རྫ་ཆུ་
ཁའི་འོན་པོ་སྤྱོད་འཇུག་དགོན་གྱི་བླ་མ་ཤཱཀྱ་སོགས་ཆོས་བརྒྱུད་གཞན་གྱི་བསྟན་པའི་རྩ་
ལག་དམ་པར་གྱུར་པའི་བསྟན་འཛིན་གྱི་སྐྱེས་བུ་དམ་པ་དུ་མ་སྟེ། བསླབ་གསུམ་རྒྱན་གྱིས་
མཛེས་ཤིང་ལུང་རྟོགས་ཡོན་ཏན་གྱིས་ཕྱུག་པ། ཕན་བདེ་མ་ལུས་པའི་འབྱུང་གནས་རྒྱལ་
བའི་ལུང་རྟོགས་ཀྱི་བསྟན་པ་རིན་པོ་ཆེ་བཤད་སྒྲུབ་ལས་གསུམ་གྱིས་འཛིན་སྐྱོང་སྤེལ་གསུམ་
རྒྱ་ཆེར་བྱེད་ཅིང་འགྲོ་བའི་མགོན་སྐྱབས་སུ་གྱུར་པའི་མཁས་གྲུབ་གཉིས་ལྡན་གྱི་སྐྱེས་ཆེན་
336



མཁན་ཀུན་དགའ་ཤེས་རབ་གསལ་བྱེད།
ཤར་འཛམ་ཐང་པ་ངག་དབང་བློ་གྲོས་གྲགས་པའི་རྣམ་ཐར།
ང་དང་ངོ།
དམ་པ་གྲངས་ལས་འདས་པ་ཞིག་བྱོན་ཏོ། །
ཐམས་ཅད་མཁྱེན་པ་རྡོ་རྗེ་འཆང་རྗེ་བླ་མ་རིན་པོ་ཆེའི་གཟུགས་སྐུ་ཆོས་དབྱིངས་སུ་བསྡུ་
ཚུལ་བསྟན་པའི་རྗེས་སུ། ཁོང་གི་ཐུགས་སྲས་མཆོག་གྱུར་ཚེ་གང་བླ་མའི་སྐུ་དྲུང་དུ་བཞུགས་
པའི་བླ་མ་ཡོན་ཏན་བཟང་ལ། མཚུངས་མེད་བླ་མ་མཆོག་གི་ཐུགས་སློབ་ཨ་བཟང་བླ་མ་
བརྩོན་འགྲུས་དང༌། ཀ་ཐོག་བླ་མ་ཚོགས་གཉིས་དཔལ་སོགས་སློབ་ཆེན་དམ་པ་དུ་མས་
རྗེ་བླ་མའི་རྣམ་ཐར་རྩོམ་གཞི་ས་བོན་འཚོལ་བསྡུ་སོགས་མཐུན་རྐྱེན་བསྒྲུབས་ཏེ་རྣམ་ཐར་
རྩོམ་པར་ཡང་ཡང་བསྐུལ་བ་དང་། ས་དམར་དཔལ་རྩེ་དགོན་སོགས་འདུས་སྡེ་དུ་མས་ཞུ་
རྟེན་ཕུལ་ཏེ་ཡང་ཡང་བསྐུལ་བ་དང༌། གཞན་ཡང་དད་ལྡན་མང་པོས་བླ་མའི་རྣམ་ཐར་
རྩོམ་བསྐུལ་བྱས་ཤིང༌། ཕྲན་རང་གིས་ཀྱང་རྗེ་བཙུན་བླ་མ་ཡོན་ཏན་བཟང་པོ་ལ་ཞུ་རྟེན་
མཚོན་ཙམ་ཕུལ་ནས་བཀའ་དྲིན་འཁོར་མེད་རྗེ་བླ་མ་རིན་པོ་ཆེའི་རྣམ་ཐར་རྩོམ་པར་ལན་
གྲངས་དུ་མར་ཞུས། ཉེ་གནས་རྗེ་བླ་མ་ངག་དབང་ཡོན་ཏན་བཟང་པོ་ནི་རྗེ་བླ་མ་མཆོག་དང་
སྐུ་ཚེ་གང་པོར་ཡུན་རིང་མཉམ་བཞུགས་ཡིན་པ་དང་སྐུ་ཕྲེང་མང་པོར་འབྲལ་མེད་ཀྱི་ཐུགས་
སློབ་ཡིན་པས་ཁོང་གིས་བླ་མ་རིན་པོ་ཆེའི་རྣམ་ཐར་བྲིས་ན་རྗེ་བླ་མའི་རྨད་དུ་བྱུང་ཞིང་ཁྱད་
དུ་འཕགས་པའི་མཛད་པ་རྣམས་ཤིན་ཏུ་གསལ་ཞིང་རྒྱས་ལ་མཆོག་ཏུ་གྱུར་པ་ཞིག་འོང་
ངེས་ཡིན་ན་ཡང་། ཁོང་ནི་བསྟན་འགྲོའི་དོན་དུ་བྱ་བ་ཤིན་ཏུ་མང་བའི་རྐྱེན་དང་། བདག་
ཅག་བསོད་ནམས་དམན་པའི་དབང་གིས་ཡིན་ནམ་གལ་ཆེན་ཞོར་དུ་ལུས་ཏེ་ཉེ་གནས་བླ་
མ་ཡོན་ཏན་བཟང་གིས་རྗེ་བླ་མའི་རྣམ་ཐར་རྩོམ་པའི་སྐལ་བ་དང་མ་ལྡན་པས། ཕྲན་དམན་
པ་བདག་གིས་འདི་ལྟ་བུ་ཞིག་འབྲི་ཁུལ་བྱེད་དགོས་བྱུང་། དེ་ཡན་ཆད་ཀྱིས་བཀའ་དྲིན་
མཚུངས་མེད་ཁྱབ་བདག་འཁོར་ལོའི་མགོན་པོ་སྐྱབས་རྗེ་མ་ཏི་རིན་པོ་ཆེ་མཆོག་གི་གདུལ་
བྱ་སྤྱིའི་སྣང་ངོ་ལྟར་གྱི་ཐུན་མོང་ཕྱིའི་རྣམ་པར་ཐར་པ་ཆེས་ཉུང་བསྡུས་སྐུ་གཉིས་མཚོན་
4
337



ཇོ་ནང་དཔེ་ཚོགས།
f།
།
སྤྱིའི་དེབ་དགུ་བཅུ་པཱ༣
བྱེད་རྩ་བའི་ས་བཅད་གཉིས་དང་། དེ་ལས་ཕྱི་མ་སྐུ་ཚེ་འདིའི་མཛད་རྣམ་ལ་ཡེ་ཤེས་ལྔ་
མཚོན་པའི་ས་བཅད་ལྔ་དང་། དེ་དག་ལ་ནང་གསེས་ཀྱི་དབྱེ་བ་མཆོག་གི་སྤྲུལ་སྐུའི་མཛད་
པ་བཅུ་གཉིས་མཚོན་པའི་སྐབས་བཅུ་གཉིས་ཀྱི་ཚུལ་དུ་འབྲི་ཁུལ་བགྱིས་ཟིན་ཏོ།།
ཞེས་སྙིགས་དུས་ཀྱི་ཐམས་ཅད་མཁྱེན་པ་ཆེན་པོ་ཤར་འཛམ་ཐང་པ་ངག་དབང་བློ་གྲོས་
གྲགས་པའི་རྣམ་པར་ཐར་པ་དད་པའི་པདྨོ་བཞད་པའི་ལེགས་བཤད་ཉི་མའི་འོད་ཟེར་ཞེས་བྱ་
བ་ལས་རེ་ཞིག་ཞིང་འདིའི་གདུལ་བྱ་རྫོགས་ཤིང་སྐུ་ཚེ་འདིའི་མཛད་པ་མཐར་ཕྱིན་ཏེ་ཐ་མའི་
མཛད་པ་བསྟན་པའི་སྐབས་ཏེ་བཅུ་གཉིས་པའོ།།
ད་ནི་ཞར་བྱུང་བླ་མའི་རྣམ་ཐར་བརྗོད་པའི་ཕན་ཡོན་མདོ་ཙམ་བཀོད་དེ་མཇུག་བསྡུ་བར་
བྱ་སྟེ། ཡེ་ཤེས་གྲུབ་པའི་རྒྱུད་ལས། བླ་མ་སངས་རྒྱས་ཆོས་འགྱུར་ཞིང་། །དགེ་འདུན་ཡང་
ནི་དེ་ཉིད་དེ། །དེ་འདྲ་ཉིད་ཀྱི་ཤེས་གྱུར་པས། །དེ་བས་དཀོན་མཆོག་གསུམ་ཡིན་ཡིན་ནོ། །
ཞེས་དང༌། སྡོམ་པ་འབྱུང་བའི་རྒྱུད་ལས། བླ་མ་སངས་རྒྱས་བླ་མ་ཆོས། །བླ་མ་དེ་བཞིན་དགེ་
འདུན་ཏེ། །སངས་རྒྱས་ཀུན་དང་མཉམ་སྦྱོར་བའི། །མཁའ་འགྲོ་མ་ཡི་དྲྭ་བ་སྡོམ། །ཞེས་
དང༌། བདེ་མཆོག་རྩ་རྒྱུད་ལས། སངས་རྒྱས་ཐམས་ཅད་འདུས་པའི་སྐུ །རྡོ་རྗེ་འཛིན་པའི་
ངོ་བོ་ཉིད། །དཀོན་མཆོག་གསུམ་གྱི་རྩ་བ་སྟེ། །ཞེས་དང་། སྒྱུ་འཕྲུལ་དྲྭ་བའི་རྒྱུད་ལས། སློབ་
དཔོན་ཇི་ལྟར་བལྟ་ཞེ་ན། །བླ་མ་སངས་རྒྱས་ཀུན་དང་མཉམ། །དེ་ཉིད་རྟག་ཏུ་རྡོ་རྗེ་འཆང༌། །
ཞེས་དང༌། བཤད་རྒྱུད་རྡོ་རྗེ་འཕྲེང་བ་ལས། བླ་མ་དང་ནི་རྡོ་རྗེ་འཆང་། ཐ་དད་པར་ནི་མི་
བརྟག་གོ །ཞེས་དང༌། དུས་འཁོར་བསྡུས་པའི་རྒྱུད་ཀྱི་རྒྱལ་པོ་ལས། མི་ཡི་འཇིག་རྟེན་རྣམས་
སུ་ཉོན་མོངས་རྣམ་བྲལ་བླ་མ་གང་དག་རྡོ་རྗེ་འཛིན་བདག་ཉིད། །སེམས་ཅན་རྣམས་ལ་དེ་
ཡིས་བདེ་མཉམ་འབྲས་བུ་ཐར་པ་སྟེར་བས་ཕྱག་བྱ་མཆོད་བྱ་སྲས་རྣམས་ཀྱིས། །ཞེས་སོགས་
དང༌། དཔལ་གསང་བ་འདུས་པ་ལས་ཀྱང་། རྡོ་རྗེ་སློབ་དཔོན་ལུས་འདི་ལ། རྒྱལ་བའི་སྐུ་
338



མཁན་ཀུན་དགའ་ཤེས་རབ་གསལ་བྱེད།
ཤར་འཛམ་ཐང་པ་ངག་དབང་བློ་གྲོས་གྲགས་པའི་རྣམ་ཐར།
ཡོད་དངྐ་པོ།
ནི་རིམ་བཞིན་གནས། །དེ་ཡི་གཟུགས་ཀྱི་ཕུང་པོ་ནི། །སངས་རྒྱས་རྣམ་པར་སྣང་མཛད་ཡིན། །
ཚོར་བ་རྡོ་རྗེ་ཉི་མ་སྟེ། །འདུ་ཤེས་པདྨ་གར་དབང་ཕྱུག །འདུ་བྱེད་རྡོ་རྗེ་རྒྱལ་པོ་སྟེ། །རྣམ་
པར་ཤེས་པ་མི་བསྐྱོད་པ། །ས་ནི་སྤྱན་ཞེས་བྱ་བ་སྟེ། །ཆུ་ཡི་ཁམས་ནི་མཱ་མ་ཀཱི །གོས་དཀར་
སྒྲོལ་མ་ཞེས་བྱ་སྟེ། །མེ་དང་རླུང་དུ་རབ་ཏུ་གྲགས། །ནམ་མཁའ་རྡོ་རྗེ་དབྱིངས་ཕྱུག་མ། །
རྡོ་རྗེའི་སྐྱེ་མཆེད་འདི་དག་ཀྱང་། །བྱང་ཆུབ་སེམས་དཔའི་དཀྱིལ་འཁོར་མཆོག །ཡན་ལག་
ཁྲོ་བའི་རྒྱལ་པོ་རྣམས། །ཞེས་སོགས་དང༌། བླ་མ་ལྔ་བཅུ་པ་ལས། དབང་བསྐུར་མཆོག་
ཐོབ་རྡོ་རྗེ་ཡི། །སློབ་དཔོན་ལ་ནི་དེ་བཞིན་གཤེགས། །ཕྱོགས་བཅུའི་འཇིག་རྟེན་ཁམས་
བཞུགས་རྣམས། །དུས་གསུམ་དུ་ནི་མངོན་ཕྱག་འཚལ། །ཞེས་སོགས་རྒྱ་ཆེར་གསུངས་པ་
ལྟར་གྱི་སངས་རྒྱས་ཀུན་གྱི་ངོ་བོ་མཆོག་གསུམ་གཅིག་ཏུ་འདུས་པའི་བདག་ཉིད་རྡོ་རྗེ་འཆང་
དངོས་མཚན་ལྡན་བླ་མ་དམ་པ་ལ། དད་པ་དང༌། མོས་གུས། བླ་མ་ཚུལ་བཞིན་བསྟེན་ཅིང་བླ་
མའི་བཀའ་བཞིན་བསྒྲུབ་པ་ལ་ཕན་ཡོན་དཔག་ཏུ་མེད་པ་མདོ་རྒྱུད་དུ་མ་ནས་ཡང་
གསུངས་ཤིང་། ཁྱད་པར་བླ་མ་དམ་པའི་རྣམ་ཐར་བརྗོད་པའི་ཕན་ཡོན། དྲི་མ་མེད་པར་གྲགས་
པས་ཞུས་པའི་མདོ་ལས། རབ་འབྱོར་གང་ལ་ལ་ཞིག་གིས་སྟོང་གསུམ་གྱི་སྟོང་ཆེན་པོའི་
འཇིག་རྟེན་གྱི་ཁམས་འདིར་རིན་པོ་ཆེ་སྣ་བདུན་གྱིས་རབ་ཏུ་གང་བར་བྱས་ཏེ་སྦྱིན་པ་བྱིན་
ན་བསོད་ནམས་མང་དུ་བསྐྱེད་དམ། རབ་འབྱོར་གྱིས་གསོལ་བ། བཅོམ་ལྡན་འདས་མང་
ལགས་སོ། །བདེ་བར་གཤེགས་པ་མང་ལགས་སོ། །བཅོམ་ལྡན་འདས་ཀྱིས་བཀའ་སྩལ་
བ། རབ་འབྱོར་གང་ལ་ལ་ཞིག་གིས་བླ་མའི་རྣམ་ཐར་ཚིག་བཞི་པའི་ཕྱེད་ཙམ་སྟོན་ན། དེ་
པས་བསོད་ནམས་མང་དུ་བསྐྱེད་པར་འགྱུར་རོ། །ཞེས་དང་། གཞོན་ནུ་ལུང་བསྟན་པའི་
མདོ་ལས། གཞོན་ནུ་སློབ་དཔོན་གྱི་མཚན་ཉིད་བཤད་པར་བྱའོ། །མཁན་པོའི་ཡོན་ཏན་
བཤད་པ་ལ་བརྩོན་ཅིག ཅེས་དང༌། འཕགས་པ་གནྡྲི་རྒྱས་པའི་མདོ་ལས། སློབ་དཔོན་མཚན་
339



ཛ་རུང་དཔེ་ཚོགས།
སྤྱིའི་དེབ་དགུ་བཅུ་པ།
ཉིད་སུས་བཤད་པར། །བསོད་ནམས་མཐའ་ཡས་དཔག་མེད་ཐོབ། །ལྷ་ ཡི་བསྲུངས་ལ
བར་ཆད་མེད། །དེ་ཕྱིར་བླ་མ་ལ་གུས་ཤིག །ཅེས་དང་། ཚུལ་ཁྲིམས་དྲི་མེད་གསལ་བའི་
མདོ་ལས། ཀུན་དགའ་བོ་ཚུལ་ཁྲིམས་དང་ལྡན་པའི་བྱང་ཆུབ་སེམས་དཔའ་ནི་བླ་མའི་མཚན་
ཉིད་ལ་རྟོགས་པར་བྱའོ། །ཞེས་དང༌། བྱང་ཆུབ་ཤིང་དྲུང་དུ་འཇུག་པའི་མདོ་ལས། འོད་སྲུང་
བླ་མའི་རྣམ་ཐར་ལ་རྟོག་ཅིང་བཤད་པར་གྱིས་ཤིག མཁན་པོའི་མཚན་ཉིད་ལ་ནན་ཏན་
གྱིས་ཤིག ཅེས་དང་། ཡང་མདོ་ལས། དད་པའི་ཞིང་ནི་སློབ་དཔོན་ཡིན་པས་བླ་མའི་རྣམ་
ཐར་བཤད་པར་བྱའོ། །ཞེས་སོགས་དང་། གཞན་ཡང་དཔལ་རྒྱུ་འཕྲུལ་དྲྭ་བའི་རྒྱུད་ལས།
རེ་ཞིག་དང་པོར་དངོས་གྲུབ་ནི། །སློབ་དཔོན་རྗེས་སུ་འབྲང་ཡིན་པས། །སློབ་དཔོན་མེད་
པར་གྱུར་ནས་ནི། །དངོས་གྲུབ་ཐོབ་པར་མི་འགྱུར་བས། །སློབ་དཔོན་མཚན་ཉིད་བཤད་
པར་བྱ། །ཞེས་དང༌། དྲི་མེད་འོད་ཟེར་རྒྱས་པའི་རྒྱུད་ལས། རྡོ་རྗེ་སློབ་དཔོན་ཐམས་ཅད་
མཁྱེན། །ཀུན་མཁྱེན་ཡེ་ཤེས་དབང་གི་རྒྱལ། །མོས་གུས་དྲག་པོ་འབྱུང་བའི་གཞི། །བླ་མའི་
རྣམ་ཐར་རྒྱས་བསྡུས་རྣམས། །ཡིད་བཞིན་ནོར་བུ་ལྟ་བུ་ཅན། །ཡང་ཡང་བལྟ་བར་བརྩོན་
གྱུར་ན། །དངོས་གྲུབ་ཐོབ་པར་ཐེ་ཚོམ་མེད། །ཅེས་སོགས་མདོ་རྒྱུད་དུ་མ་ནས་བླ་མའི་རྣམ་
ཐར་ཇི་བཞིན་རྟོགས་པ་དང་གཞན་ལ་བརྗོད་པའི་ཕན་ཡོན་ཆེས་མཐའ་ཡས་ཤིང་བསམ་
གྱིས་མི་ཁྱབ་པར་གསུངས་སོ། །
སླར་སྨྲས་པ།
མ་ལུས་རྒྱལ་བའི་མཁྱེན་བརྩེ་ནུས་པ་ཀུན། །
གཅིག་ཏུ་བསྡུས་ཏེ་སློབ་དཔོན་ཚུལ་སྟོན་པ། །
སྙིག་
།ས་དུས་ཐམས་ཅད་མཁྱེན་པ་འཛམ་ཐང་པ། །
སྐྱབས་མཆོག་མ་ཏི་ཀིརྟིར་སྙིང་ནས་འདུད། །
jས་



མཁན་ཀུན་དགའ་ཤེས་རབ་གསལ་བྱེད།
པོད་དང་པོ།
ཤར་འཛམ་ཐང་པ་ངག་དབང་བློ་གྲོས་གྲགས་པའི་རྣམ་ཐར།
ཕྱི་རུ་སོ་ཐར་སྡོམ་པས་ཉེ་བར་མཛེས། །
ནང་དུ་བྱང་ཆུབ་སེམས་ཀྱིས་ཐུགས་རྒྱུད་གཏམས། །
གསང་བ་བདེ་སྟོང་ཡེ་ཤེས་མངོན་དུ་གྱུར། །
གསུམ་ལྡན་རྡོ་རྗེ་འཛིན་མཆོག་ཁྱོད་མིན་སུ། །
མཁྱེན་པས་ཤེས་བྱའི་གནས་ཀུན་མ་འདྲེས་སོ་སོར་མཁྱེན། །
བརྩེ་བས་འགྲོ་བ་ཀུན་ལ་རྗེས་སུ་ཆགས་པས་བརྩེ། །
ནུས་པས་དུས་མཐར་རྫོགས་ལྡན་བསྟན་པ་གསལ་བར་ནུས། །
མགོན་པོ་ཁྱོད་ཉིད་སྙིགས་དུས་འགྲོ་བ་ཀུན་
བ་ཀུན་གྱི་མགོན། །
དང་པོར་ངེས་འབྱུང་སྙིང་རྗེ་བྱང་ཆུབ་སེམས་ཀྱིས་ཐུགས་རྒྱུད་བསྐུལ། །
བར་དུ་ཐོས་བསམ་བསྒོམས་པས་རང་དོན་སྤངས་རྟོགས་ཡོངས་སུ་རྫོགས། །
ཐ་མར་འཆད་རྩོད་རྩོམ་པས་བསྟན་དང་འགྲོ་བའི་དོན་ཆེན་མཛད། །
འདི་དག་བདག་གི་སྐྱབས་གཅིག་གང་དེའི་རྣམ་པར་ཐར་པའི་བསྡོམས། །
གང་གི་ཐུན་མོང་ཕྱི་ཡི་རྟོགས་བརྗོད་ཚུལ། །
ཟབ་ཅིང་རྒྱ་ཆེ་རྒྱ་མཚོ་ལྟ་བུ་ལས། །
ཤིན་ཏུ་ཉུང་བསྡུས་ཟེགས་མའི་ཆ་ཙམ་ཞིག།
རང་གཞན་དད་པའི་གསོས་སུ་བཀོད་པ་འདིར། །
མ་བཤད་པ་དང་ལོག་པར་བཤད་པ་དང་། །
སྡེབ་སྦྱོར་དམན་ཞིང་ཟློས་སྐྱོན་མང་བ་སོགས། །
ཉེས་སྐྱོན་དྲི་མའི་ནོངས་པ་ཅི་མཆིས་པ། །
དཔལ་ལྡན་བླ་མའི་སྤྱན་སྔར་སྙིང་ནས་བཤགས། །
141



ཇོ་ནང་དཔེ་ཚོགས།
སྤྱིའི་དེབ་དགུ་བས་པ།
འདིར་འབད་ལེགས་བྱས་རྣམ་པར་དཀར་བ་དེ། །
སྲས་བཅས་རྒྱལ་བའི་ཐུགས་སྨོན་དང་འགྲོགས་ཏེ། །
མར་གྱུར་འགྲོ་རྣམས་རྣམ་མཁྱེན་ཐོབ་པ་དང་། །
རྒྱལ་བསྟན་དར་ཞིང་རྒྱས་པའི་རྒྱུར་གྱུར་ཅིག །
བདག་ཀྱང་སྐྱེ་བའི་འཕྲེང་བ་ཐམས་ཅད་དུ། །
མགོན་པོ་གང་གིས་དགྱེས་བཞིན་རྗེས་བཟུང་སྟེ། །
ཟབ་རྒྱས་ཆོས་ཀྱི་བདུད་རྩི་མྱོང་བཞིན་དུ། །
བྱང་ཆུབ་བར་དུ་འབྲལ་བ་མེད་པར་ཤོག །
དོན་དམ་ཆོས་ཉིད་འགྱུར་བ་མེད་པ་དང་། །
ཀུན་རྫོ་བ་རྒྱུ་འབྲས་བསླུ་བ་མེད་པ་དང་། །
བླ་མ་མཆོག་གསུམ་སྲུང་མའི་བྱིན་རླབས་ཀྱིས། །
གང་སྨོན་དོན་ཀུན་ཇི་བཞིན་མྱུར་འགྲུབ་ཤོག །
ཅེས་དུས་གསུམ་སངས་རྒྱས་ཐམས་ཅད་གཅིག་ཏུ་འདུས་པའི་ངོ་བོ་དཀྱིལ་འཁོར་རྒྱ་
མཚོའི་རིགས་བདག་བཀའ་དྲིན་མཚུངས་ཟླ་དང་བྲལ་བ་རྡོ་རྗེ་འཆང་དངོས་སྙིགས་དུས་ཀྱི་
ཐམས་ཅད་མཁྱེན་པ་ཆེན་པོ་ཤར་འཛམ་ཐང་པ་ངག་དབང་བློ་གྲོས་གྲགས་པའི་རྣམ་པར་
ཐར་པ་དད་པའི་པདྨོ་བཞད་པའི་ལེགས་བཤད་ཉི་མའི་འོད་ཟེར་ཞེས་བྱ་བ་འདི། རིང་མོའི་
དུས་ནས་རྗེ་བླ་མ་མཆོག་གི་ཉེ་འཁོར་དུ་གཏོགས་པ་རྗེ་བླ་མ་ལ་མི་ཕྱེད་པའི་དད་པ་བརྟན་
པོ་དང་ལྡན་ཞིང་ཞབས་ཕྱི་རྣམ་དག་ཞུ་མཁན་རྡོ་རྗེ་ཐར་མ་བུ་གཉིས་ཀྱིས་བཀྲ་ཤིས་རྟགས་
ཀྱིས་མཚན་པའི་དྲི་མེད་ལྷ་དར་དཀར་པོ་སྲིད་དུ་རིང་བ་དང་བསྟན་པའི་བདག་པོའི་སྐུ་བརྙན་
རྒྱ་གར་ཤར་ལི་མ་བྱིན་ལྡན་ཆེས་མཛེས་དང་། གདོང་ལྔ་འབར་བའི་གངས་སེང་དཀར་པོའི་
32



མཁན་ཀུན་དགའ་ཤེས་རབ་གསལ་བྱེད།
ཤར་འཛམ་ཐང་པ་ངག་དབང་བློ་གྲོས་གྲགས་པའི་རྣམ་ཐར།
ཡོད་དང་པོ།
སྣང་བརྙན་སྤུས་ལེགས་ཆ་བཅས་ནན་གྱིས་བསྐུལ་བ་དང་། གང་གི་ཐུགས་སློབ་རང་ལ་རྗེ་
བཙུན་ཐམས་ཅད་མཁྱེན་པ་འཇམ་མགོན་ཏཱ་ར་ནཱ་ཐའི་བཀའ་འབུམ་ཕལ་ཆེ་བའི་བཀླག་ལུང་
ཟབ་མོ་བཀའ་དྲིན་དུ་བསྩལ་བའི་བསླབ་གསུམ་རྒྱན་གྱིས་མཛེས་ཤིང་ཉམས་རྟོགས་ཡོན་
ཏན་གྱིས་ཕྱུག་པའི་ཀ་ཐོག་བླ་མ་ཚོགས་གཉིས་དཔལ་གྱིས་དངོས་རྫས་གྱ་ནོམ་པའི་གནང་
སྦྱིན་དང་རྣམ་ཐར་རྩོམ་གཞི་ས་བོན་རྩ་ཐོ་སོགས་ཀྱིས་མཐུན་རྐྱེན་སྦྱར་ཞིང་རྩོམ་བསྐུལ་
གནང་བ་དང་། གཞན་ཡང་དོན་གཉེར་ཅན་དུ་མས་ཆེད་གཉེར་གྱིས་བསྐུལ་མ་བྱས་ཀྱང་
བདག་གི་རྣམ་པར་རྟོག་པ་ལ་རང་ལྟ་བུའི་བླུན་པོ་འཆིང་བ་ཀུན་ལྡན་ཞིག་གིས། ཇི་སྐད་དུ།
ཁྱོད་ནི་སངས་རྒྱས་ཀུན་གྱི་སྤྲུལ་པ་སྟེ། །སངས་རྒྱས་ཀུན་ཀྱང་ཁྱོད་ཀྱི་སྤྲུལ་པའོ། །ཞེས་
གསུངས་པ་ལྟར་གྱི་སངས་རྒྱས་ཀུན་དངོས་རྗེ་བླ་མ་འདི་ལྟ་བུའི་རྣམ་ཐར་ལེགས་པོ་ཞིག་
མི་འོང་སྙམ་ནས་འབྲི་བའི་སྤོབས་པ་དང་བྲལ་ཏེ་རེ་ཞིག་བཏང་སྙོམས་སུ་བཞག འོན་ཀྱང་
སྔར་གྱི་སྐུལ་བ་པོ་རྣམས་ཀྱིས་ཡང་ཡང་ནན་ཆེར་བསྐུལ་བ་དང་། ཁྱད་པར་རྗེ་བླ་མའི་ཐུགས་
སྲས་ཀྱི་ཐུ་བོ་འཛམ་ཐང་གཙང་ཆེན་གཟིམས་ཁང་ཆོས་ཀྱི་ཕོ་བྲང་གི་གསང་སྔགས་སྒྲུབ་བརྒྱུད་
ཀྱི་རྡོ་རྗེ་སློབ་དཔོན་ཆེན་པོ་རྒྱལ་བ་ཇོ་ནང་པའི་བསྟན་པའི་མངའ་བདག་ཏུ་གྱུར་པ་རིགས་
དང་ཡོན་ཏན་ཀུན་གྱིས་མངོན་པར་མཐོ་བ་གཙང་ཆེན་མཆོག་སྤྲུལ་ངག་དབང་འཇིགས་
མེད་རྡོ་རྗེ་མཆོག་གིས་རྗེ་བླ་མའི་རྣམ་ཐར་མྱུར་དུ་འབྲི་བར་གྱིས་ཞེས་བཀའ་སྩལ་གསེར་གྱི་
མེ་ཏོག་སྤྱི་བོའི་རྒྱན་དུ་ལྷུང་བ་སོགས་ལྡོག་མ་ནུས་པ་དང༌། རང་གིས་ཀྱང་སེམས་ལ་འགྱུར་
བ་བྱུང་སྟེ་བཀའ་དྲིན་མཚུངས་མེད་རྗེ་བླ་མ་མཆོག་གི་རྣམ་ཐར་ཅི་ནུས་ཤིག་བྲི་བར་བྱས་ན་
མ་བྲིས་པ་ལས་ཅུང་དགའ་བ་དང་། རང་གཞན་གྱི་དད་པའི་གསོས་སུ་ཡང་ངེས་པར་འགྱུར་
ཞིང་། བླ་མའི་རྣམ་ཐར་ཚིག་བཞི་པའི་ཕྱེད་ཙམ་བརྗོད་པའི་ཕན་ཡོན་ཡང་དཔག་ཏུ་མེད་ཅིང་
བསམ་གྱིས་མི་ཁྱབ་པར་མདོ་རྒྱུད་དུ་མ་ནས་གསུངས་པས་ན། ནམ་མཁའི་ཁམས་སུ་ཡང་
343



ནང་དང་ཚུགས
སྤྱིའི་དེབ་དགུ་བཅུ་པ།
མི་ཤོང་བའི་རྗེ་བླ་མའི་བཀའ་དྲིན་གྱི་ཆ་ཤས་ཕྲ་མོ་ཙམ་རེ་འཇལ་བའི་ཐབས་སུ་དམིགས་ཏེ།
འབྲི་བའི་དབུ་བརྩམས་ན་ཡང་། དགོན་པའི་བྱ་བ་ཐན་ཐུན་དང་གཞན་གཡེང་རྐྱེན་སྣ་ཚོགས་
དང། བར་སྐབས་རྩོམ་གཞི་ས་བོན་མ་རྙེད་པ་སོགས་ཀྱི་དབང་གིས་ཡུན་རིང་ཐོགས་ཤིང༌།
རིམ་གྱིས་ཞར་དང་ཞོར་དུ། རྗེ་བླ་མ་མཆོག་གི་ཉེ་གནས་བླ་མ་ཡོན་ཏན་བཟང་གིས་ཕྱོགས་
བསྒྲིགས་བྱས་པའི་རྣམ་ཐར་རྩོམ་གཞི་ས་བོན་ཉུང་བསྡུས་དང༌། ཉིད་ཀྱི་ཐུགས་སློབ་ཤུག་
ནང་ཨ་བཟང་བླ་མ་བརྩོན་འགྲུས་དང་། ཀ་ཐོག་བླ་མ་ཚོགས་གཉིས་སོགས་ཀྱིས་འཚོལ་སྡུད་
བྱས་པའི་ས་བོན་སོགས་ལ་གཞི་བྱས། གཞན་ཡང་ཉིད་ཀྱི་གསུང་ལས་སྐྱེས་པའི་ཞལ་སློབ་
གཙང་ཆེན་མཆོག་སྤྲུལ་སྐུ་འབྲིང་དང་། མཁན་སངས་རིན་དང་བླ་མ་ཀུན་དཔལ་སོགས་ཀྱིས་
བསྒྲིགས་པའི་རྩ་ཐོ་དང༌། དཔལ་གྱི་མིང་ཅན་གྱིས་བྲིས་པའི་རྗེ་བླ་མའི་མཛད་རྣམ་མདོར་
བསྡུས་དང༌། ཉེ་གནས་ཕྱི་མ་འཇིགས་འོད་ཀྱིས་ཐོ་འགོད་བྱས་པའི་ས་བོན་དང༌། མཁན་འོད་
རབ་དང་བླ་མ་བཟང་དགའ། བླ་མ་རིག་དགའ། མཁན་མུན་སེལ་སོགས་ཀྱི་ཞལ་ལས་ཐོས་
པ་དང་། གཞན་ཡང་། བླ་མ་རིན་པོ་ཆེ་གང་གི་ཉེ་ཆར་དུ་གཏོགས་པ་དང་རྒྱུན་པར་སྐུ་མདུན་
དུ་བཅར་མཁན་རྣམས་ཀྱི་ངག་ལམ་ལས་ཐོས་པ་ཡིད་རྟོན་དུ་རུང་བ་འགའ་རེ་དང༌། མཁན་
ཤེས་རབ་དཔལ་གྱིས་ཀྱང་རམ་འདེགས་གང་མང་གནང་བའི་བཀའ་དྲིན་སོགས་ལ་བརྟེན་
ཅིང་། ཁྱད་པར་ངེས་པ་དོན་གྱི་མ་ཧཱ་པཎྜི་ཏ་སྐྱབས་རྗེ་མཆོག་ཁོང་གིས་མཛད་པའི་གསུང་
རབ་རྣམས་ལ་ཅི་ནུས་ཀྱིས་རྟོག་དཔྱོད་བྱས་ཏེ། འདི་ཕྱི་གཏན་གྱི་སྐྱབས་གཅིག་མཚུངས་
མེད་མགོན་པོ་མཆོག་གིས་ཐུགས་བརྩེ་བ་ཆེན་པོས་རྗེས་སུ་བཟུང་ཞིང་གསུང་གི་བདུད་
རྩི་འཕང་མེད་དུ་བསྩལ་ཏེ་འཁོར་ཐབས་མེད་པའི་བཀའ་དྲིན་གྱིས་བསྐྱངས་པའི་སློབ་འབངས་
ཐ་ཤལ་བ་ཀུན་དགའ་ཤེས་རབ་གསལ་བྱེད་ཕུན་ཚོགས་འབྱུང་གནས་ཀྱིས་སྦྱར་བ་སྟེ། སྔོན་
བསགས་ལས་ཀྱིས་འབྲེལ་ཞིང་རང་ལ་ཕ་མ་ལྟར་བྱམས་བརྩེའི་དྲིན་གྱིས་ཡུན་རིང་སྐྱོང་
344



རཁན་ཀུན་དགའ་ཤོས་་ རབ་གསལ་བྱེད།
ཤར་འཛམ་ཐུཊ་ ངག་དབང་བློ་གྲོས་གྲགས་པའི་
་རྣར་ཐར།
མོ་ད་དུང་པt
མཁན་སྙིང་དང་འདྲ་བའི་སློབ་བུ་དམ་པ་གྲོལ་མཆོག་གིས་དཀའ་ཚེགས་གང་མང་བརྒྱུད་
དེ་ས་བོན་འཚོལ་བ་དང་ཡི་གེ་པའི་འགན་ཁུར་ཏེ་ལན་གྲངས་དུ་མར་ཡི་གེ་གློག་ཀླད་དམ་རྩིས་
འཕྲུལ་དུ་འཇུག་པ་དང་ཡིག་བསྟར་བྱས་ཤིང་ཞུས་དག་སོགས་ཀྱི་མཐུན་རྐྱེན་རྣམ་དག་
བསྒྲུབས་པ་ལ་བརྟེན་ནས་ལེགས་པར་གྲུབ་པའོ། །འདིས་ཀྱང་རྒྱལ་བའི་བསྟན་པ་རིན་པོ་
ཆེ་སྤྱི་དང་ཁྱད་པར་རྒྱལ་བ་གཉིས་པ་ཀུན་མཁྱེན་ཇོ་ནང་པའི་རང་ལུགས་ངེས་དོན་དབུ་མ་
གཞན་སྟོང་ཆེན་མོ་དང་དཔལ་མཆོག་དུས་ཀྱི་འཁོར་ལོའི་སྒྲུབ་བརྒྱུད་ཟུང་དུ་འཇུག་པའི་
བསྟན་པ་རིན་པོ་ཆེ་འདི་ཉིད་འཇིག་རྟེན་གྱི་ཁམས་ཐམས་ཅད་དུ་དར་ཞིང་རྒྱས་ལ་ཡུན་
རིང་དུ་གནས་པ་དང་། ཕ་མར་གྱུར་པའི་མཁའ་མཉམ་འགྲོ་བ་མ་ལུས་པ་དཔལ་ལྡན་བླ་
མ་མཆོག་གི་གོ་འཕང་མྱུར་དུ་ཐོབ་པའི་རྒྱུར་གྱུར་ཅིག། །།སརྦ་མངྒ་ལཾ།
སླར་ཡང་ཞུ་བ། རྩོམ་པ་པོ་རང་ལ་སྐྱེས་སྦྱངས་ཀྱི་ཡོན་ཏན་ཤིན་ཏུ་དམན་ཞིང་བགྲང་
བྱའི་ཁུར་གྱིས་ནོན་པས་འདིའི་རྗོད་བྱེད་ཚིག་གི་ཆ་ལ་དཔྱོད་ལྡན་དགྱེས་པའི་སྡེབ་སྦྱོར་མ་
མཆིས་ཤིང་མཁས་པས་གཟིགས་ན་ཐུགས་ཀྱིས་ཁྲེལ་ཞིང་བཞད་གད་འཆོར་བའི་གནས་
ལས་མེད་ཀྱང་། བརྗོད་བྱ་དོན་གྱི་ཆ་ལ་ནི་འོལ་ཚོད་ཀྱིས་ཟོལ་བསྟོད་སོགས་སྒྲོ་སྐུར་གྱི་མཐའ་
དང་བྲལ་བ་ཡིན་པས་རྗེས་སོར་མགོན་པོ་གང་གི་སློབ་མ་སློབ་བརྒྱུད་དང་བཅས་པ་རྣམས་ཀྱི་
ནང་ནས་མཁས་པའི་དབང་པོ་ཞིག་གིས་འདི་ཉིད་ས་བོན་ཙམ་བྱས་ནས་ཚིག་གི་སྡེབ་སྦྱོར་
ལེགས་པའི་རྣམ་ཐར་གསལ་ཞིང་རྒྱས་པ་ཞིག་རྩོམ་པའི་རེ་བསྐུལ་སྙིང་ནས་ཞུ་བ་ལགས།
ཡང་བསྐྱར་དཔར་བསྐྲུན་བྱེད་པའི་སྐབས་སུ་ཞུས་དག་བྱེད་མཁན་གྲྭ་བཙུན་ཤཱཀྱ་འོད་
སོགས་དང་དེབ་གཞིའི་བཟོ་འགོད་དང་ལག་བསྟར་གཙོ་སྒྲིག་པ་ངག་དབང་གསུང་སྙན། མཐུན་
རྐྱེན་སྒྲུབ་མཁན་དགེ་མ་བསྟན་པའི་སྒྲོན་མེ་སོགས་ལ་བཀའ་དྲིན་ཆེ་ཞུ།
345



དཔེ་སྒྲིག་འགན་ཁུར་པ།
ཞུ་དག་འགན་ཁུར་པོ།
གློག་ཀླད་ཡིག་སྒྲིག་པ།
འཕྲིན་ལས་རྒྱལ་མཚན། གཡང་འབུམ་རྒྱལ།
མཁན་ཤེས་རབ། གྲོལ་མཆོག
གྲོལ་མཆོག ངག་དབང་གསུང་སྙན།
༄༅།། ཤར་འཛམ་ཐང་པ་ངག་དབང་བློ་གྲོས་གྲགས་པའི་རྣམ་ཐར། སྤྱིའི་དེབ 90)
རྩོམ་པ་པོ།
དཔེ་སྐྲུན་མཁན།
འགྲེམས་སྤེལ་མཁན།
གནས་ཡུལ།
སྦག་སྲིད་ཨང་གྲངས།
ཁ་པར་ཨང་གྲངས།
པར་འདེབས་མཁན།
བརྒྱུད་འཚོང་མཁན།
དེབ་ཚད།
པར་ཤོག
པར་གཞིའི་སྒྲིག་ཐེངས།
པར་བྱེངས།
པར་གྲངས་
རིན་གོང་།
མཁན་ཀུན་དགའ་ཤེས་རབ་གསལ་བྱེད།
མི་རིགས་དཔེ་སྐྲུན་ཁང་།
མི་རིགསརཔེ་སྐྲུན་ཁང་གི་བོད་ཡིག་རྩོམ་སྒྲིག་ཁང།
པེ་ཅིན་གྲོང་ཁྱེར་ཧོ་ཕིང་ལི་བྱུང་འཆད་ཨང་་་ པ།
Itj4}13
01] - (54227665
ཨན་ཧོ་གྲོང་ཁྱེར་དུ་ཏུང་པར་འདེབས་ཚད་ཡོད་སྤུང་།།
རྒྱལ་ཡོངས་ས་གནས་སོ་སོའི་ཞིན་ཧྭ་དཔེ་ཚོང་ཁང་།
787shui x9iniit 1༼ it
2]. 375
2014ལོའི་ཟླ་8པར་པར་གཞི་དང་པོ་བསྒྲིགས་
2014ལོའི་ཟླ8པར་པེ་ཅིན་དུ་པར་ཐེངས་དང་པོ་བརྒྱབ་
[j[3] - 2ff)
སྒོར་45. (}
}sjiN 978 -7 -jtj5 -|3352 J/k • 63.5 { བོད 73 }



图书在版编目(CIP数据
阿卡罗扎心传:識义/ 勘贡嘎喜绕萨西著,
-- 北京:民族出版社,2014.6
SBN 978-7-105 -1.3352-9
1. (1For I.…. 1 阿罗球扎巴-传记
- 藏语 F. 18949.92
中国版本图书馆 CIP数据核字(2014) 184836号
民族出版社出版发行
1. .市和平里北14邮编 143)13)
://www.c56, "n. 1
河市华东制有限公司
各地新华经管
2014年8门第1版 2014年8月第1次印的
开本:787 毫米 x 96()毫米 116 印张:21.875
印数:03] - 2000 聯 定价:45.0()心
ISBN 978-7-105 - [3352 -9B - .67)(職 273)



96
